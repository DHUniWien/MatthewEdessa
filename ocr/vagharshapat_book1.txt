[ՄԱՍՆ ԱՌԱՋԻՆ]

<milestone unit="section" n="401"/>Իսկ ընդ աւուրսն ընդ այնոսիկ և ի ՆԱ թուականին Հայոց եղև սով սաստիկ ի բազում տեղիս. բայց յաշխարհն հարաւոյ [յերկրին: Ա. Տպ. ի յերկիրն] Տաճկաց եղև նեղութիւն մեծ և առաւել քան զամենայն ի Միջագետս. և ի խստութենէ սովոյն տագնապ և տատանումն լինէր ի բազում տեղիս և ևս ի հռչակաւոր մայրաքաղաքն յՈւռհա, զոր կանգնեաց Տիգրան արքայ Հայոց։ Եւ կացեալ սովն [յայնմ աշխարհին: Տպ. այն յաշխարհին.] զամս ևթն, և անթիւ լինէր կոտորածն յերեսաց սովոյն այն. և յաշխարհին Տաճկաց լինէր անցումն մեծ և ի քրիստոնէից[: Ա. Գ. Դ. Ե. և Տպ. քրիստոնեայք.] անթիւք մեռան յերեսաց բարկութեան սովոյն։ Եւ զկնի երկու[Ա. Դ. Ե. Տպ. հինգ Գ. էօտն] ամի եկեալ մարախ[:Ա. Գ. Տպ. մորեխ.] յայնմ գաւառի[:Ա. Գ. Դ. Ե. Տպ. գաւառէ] որպէս զաւազ ծովու և ապականեաց զերկիրն։ Եւ սաստկանայր սովն առաւել[:Ա. Գ. Դ. Ե. Տպ. առաւել քան զառաւել.]. և զայրացեալ բազմաց[:Ա. Գ. Ե. բազմացան.] և անողորմ գազանաբար յարձակեալ զմիմեանս ուտէին, և իշխանքն և մեծամեծքն ընդօք և մրգօք կերակրէին. և եղև անցումն անասնոց. բազում գևղք և գաւառք անմարդաբնակ[:Դ. անմարդ մնացին. Ե. յանմարդ լինէին.] լինէին և այլ ոչ շինեցան մինչև ցայսօր ժամանակի։

<milestone unit="section" n="407"/>Դարձեալ ի թուականութեանս Հայոց Նէ ամին զօրաժողով լինէին[:Ա. Գ. Դ. Ե. Տպ. լինէր] ազգն Արաբկաց յՈւռհա և յամենայն Եդեսացւոց աշխարհն և ահագին բազմութեամբ անցեալ ընդ մեծ գետն Եփրատ և եկեալ ի վերայ ամուր քաղաքին, որ կոչի Սամուսատ։ Եւ ելանէր ի պատերազմ զօրապետն Հոռոմոց, որում անուն ասէին Պառակամանոս, այր զօրաւոր[:Տպ. զօրավար.] և քաջ. և ի դուռն քաղաքին բախէին զմիմեանս, և յաւուր յայնմիկ հարին Տաճկունք զզօրսն Հոռոմոց և արարին կոտորած մեծ առ դրան քաղաքին. և յետ աւուրց ինչ առաւ քաղաքն Սամուսատ, մերձ ի քաղաքն յՈւռհա։

<milestone unit="section" n="408"/>Իսկ ի թուականութեանս ազգիս Հայոց ի ՆԸ ամին զօրաժողով արարեալ թագաւորն Հոռոմոց Ռամանոս և գայ ի վերայ Տաճկաց. և անցեալ ընդ համատարած ծովն Ովկիանոս, և նաւովք անցանէր ի մեծ կըղզին, որ ասի Կրիտ. և սաստիկ պատերազմաւ առեալ զնա ի զօրացն Եգիպտոսի, վասն զի զամենայն կղզիքն և զամենայն ծովեզերեայց[:Ա. Գ. Դ. Ե. Տպ. ծովեզերաց.] աշխարհն Արաբկաց ազգն ունէին զամս չորս հարիւր[:Դ. ի ԴՃ և Ա նստաւ Աշոտ թագաւոր որդի Աբասայ ամս քսան և եօթն. Աշոտ ողորմածն կոչիւր որդի Աբասայ, որդի Սմբատայ, որդի Աշոտոյ առաջին թագաւորութեան Բագրատունեաց ազգէն։ Յետ Աշոտոյ Սմբատ ամս երեքտասան ի թուին ԴՃԻԹ և Գագիկ որդի Աշոտոյ եղբայր Սմբատայ ամս ԻԹ և ապա Յովհաննէս և Աշոտ ամս քսան։]։ Յայսմ ամի կոտորեցին զօրք Հայոց զՀամտուն զօրապետն Տաճկաց։

<milestone unit="section" n="410"/>Յամի թուականութեանս Հայոց ի ՆԺ զԱնաւարզա և զՀալապ էառ Արապիկն ի թագաւորէն Մսրայ և անթիւ արար զկոտորածն, առաւել քրիստոնէից քան իւրեանց ազգին։

Յայսմ ամի ժողով[:Տպ. զօրաժողով.] արար զօրապետն Հայոց զմարզպետական գունդըն քառասուն և հինգ հազար արանց քաջաց, զատ[:Ա. Դ. զարտ յԱշոտոյ Գագկայ. Տպ. զարդ.] ի յարքունական գնդէն. և ժողովեցան ամենայն իշխանքն աշխարհաց տանն Հայոց առ սուրբ հայրապետն Անանիա, վասն զի տացեն զօծումն թագաւորութեան[:Ա. գ. Դ. թագաւորութեան Հայոց. Ե. Տպ. թագաւորութեան Աշոտ Գագկայ։] որդւոյն Աշոտի Գագկայ ըստ առաջին օծման հարցն իւրոց, վասն զի չև ևս էր նստեալ յաթոռ թագաւորութեան տանն Հայոց և ոչ էր եդեալ թագ ի վերայ գլխոյ իւրոյ։

Հարկաւորեալ կոչեցին զամենագովելին զՏէր Յովհաննէս կաթուղիկոսն Աղուանից աշխարհին, և քառասուն եպիսկոպոսունք ընդ նմա. և մեծաշուք իշխանութեամբ կոչեցին զՓիլիպպոս զթագաւորն Աղուանից՝ զայր աստուածային և զսուրբ, զորդին Գողազգակայ[:Տպ. Գոշազգակայ.] որդւոյ Վաչագանայ, որք էին թագաւորք Աղուանից աշխարհաց։ Եւ յայնմ աւուր եղև ժողով ահագին և մեծ ի քաղաքն յԱնի, որ եղև այժմիկ[:Տպ. այժմու ժամանակիս.] թագաւորանիստ քաղաք Հայոց։ Եւ յայսմ ամի օծաւ[:Տպ. օծաւ արքայ Աշոտ.] որդի Աշոտի Գագիկ արքայ յօծումն հարց իւրոց և նստաւ ի գահոյս առաջին թագաւորացն Հայոց ազգիս, և լինէր ուրախութիւն մեծ ամենայն տանն Հայոց, վասն զի տեսին նորոգեալ զաթոռ թագաւորութեան աշխարհիս Հայոց՝ ըստ առաջին հարցն։ Եւս առաւել լինէին ուրախ յաղագս քաջութեանն Գագկայ[:Ա. Գ. Դ. Աշոտոյ Գագկայ.], վասն զի էր կորովի և այր պատերազմող։ Եւ յայնմ աւուր լինէր հանդէս զօրաց նորա հարիւր հազարաց վառելոց ընտիր[:Տպ. ընտիր ընտիր արանց.] արանց ի մարտ պատերազմաց անուանեաց և քաջ կորովեաց. վասն զի որպէս զկորիւնս առիւծուց կամ որպէս զձագս արծուեաց[:Ա. արծուոց.] յուզէին զօր պատերազմին։ Եւ լուեալ զայս ամենայն շուրջակայք և ամենայն թագաւորք ազգաց՝ Ափխազաց և Յունաց, Բաբելացւոց և Պարսից, տուրս և սէրս հանդերձ պատուական ընծայիւք յուղարկէին ի փառաւորութիւն Հայոց թագաւորութեանն։ Եւ յայնժամ զթագաւորն Աղուանից զՓիլիպպէ և զկաթուղիկոսն զՏէր Յովհաննէսն, զեպիսկոպոսունսն և զզօրսն, որ եկին զհետ թագաւորին և հայրապետին, և յուղարկեցին մեծամեծ տրօք և սիրով յաշխարհն Աղուանից, որ էր աթոռ սուրբ առաքելոցն Թադէոսի և Բարդուղիմէոսի[:Յայլ օր. չիք և Բարդուղիմէոսի.], որք են նահապետք առաջինք Հայոց Մեծաց։

<milestone unit="section" n="412"/>Իսկ զկնի անցանելոյ երկուց ամաց մեռաւ թագաւորն Հոռոմոց Ռոմանոսն, և մնացեալ լինէր երկու որդիք, Վասիլն և Կոստանդին՝ որդիք Ռոմանոսի ծերոյն։ Եւ եղև յամի ՆԺԲ թագաւորեաց Նիկիփօռ ի վերայ տանն Յունաց. և էր այր բարի, սուրբ և աստուածասէր, լցեալ ամենայն առաքինութեամբ և արդարութեամբ, յաղթող և քաջ ի վերայ ամենայն պատերազմաց, ողորմած ի վերայ ամենայն հաւատացելոց Քրիստոսի, այցելու այրեաց և գերեաց, դարմանիչ որբոց և տնանկաց։ Սա ժողով[:Տպ. զօրաժողով.] արարեալ ահագին բազմութեամբ և անցեալ ընդ համատարած ծովն Ովկիանոս՝ գայ ի վերայ Տաճկաց, մռմռեալ որպէս զառիւծ սաստիկ պատերազմաւ, և խաղայր նախ յաշխարհն կիլիկեցւոց[:Դ. Լիկիացւոց.] և մեծաւ յաղթութեամբ առնոյր զհռչակաւորն զՏարսոն[:Ա. Գ. Դ. Տարսուս. Տ. Տարսիաս. Ե. Տարսիուս.] քաղաք։ Եւ անցեալ էառ զԱտանա և զՄսիս և զականաւորն զԱնաւարզա և ահագին և սաստիկ կոտորած էած ի վերայ ազգին Տաճկաց մինչև ի դուռն Անտիոքայ քաղաքին։ Եւ դարձաւ թագաւորն Նիկիփօռ մեծաւ յաղթութեամբ և անթիւ գերեօք[:Տպ. գերութեամբ.] և բազմաւ աւարաւ գայ[:Տպ. գնաց.] մտանէ ի թագաւորաբնակ քաղաքն ի Կոստանդնուպօլիս. և զորդիսն Ռոմանոսի զՎասիլն և զԿոստանդինն առ իւր պահէր ի պաղատանն[:Տպ. ի պաղատ տանն.] մեծաւ պատուով և փառաւորութեամբ։

<milestone unit="section" n="418"/>Դարձեալ ի թուականութեանս Հայոց ՆԺԸ[:Յայլ օր. չիք ՆԺԸ.] ոմն մահապարտ, որ և յարգելական կղզւոջն կայր, որում անունն կոչէին Չմշկիկ, գաղտ յուղարկեալ առ նա անօրէն և պիղծ թագուհին, որպէս թէ[:Յայլ օր. չիք որպէս թէ.] հրամանաւ թագաւորին, եհան զնա ի կղզւոյն և եբեր ի Կոստանդնուպօլիս առանց գիտելոյ թագաւորին, և ի ծածուկ արար ընդ նմա դաշինս սպանանել զՆիկիփօռ թագաւորն, և խոստացաւ լինել նմա կին, և նստուցանել զնա յաթոռ թագաւորութեանն։ Եւ հաւանեցաւ առնել զհրամանս անօրէն թագուհւոյն։ Եւ սուրբ թագաւորն Նիկիփօռ նստեալ կայր ի գահոյսն իւր ի ժամ երեկոյին և վառեալ մոմեղինօք ընթեռնոյր զաստուածային կտակագիրսըն։ Եւ եկեալ թագուհին շաղապատէր զթագաւորաւն և զթուրն, որ կայր մօտ առ նա[:Տպ. առ իւրն.], փոկակապս արարեալ պնդագոյն[:Տպ. պնդագոյնս.] և ելեալ գնաց առ չարախորհուրդն իւր. և ձեռօքն իւրովք տայր զթուրն մահաբեր ի նա՝ առ ի հեղուլ[:Տպ. հեղլով.] զարիւն արդարոյն։ Եւ եկեալ Չմշկիկն և ծածկաբար ի ներքս վազեաց ի սենեակ թագաւորին։ Եւ տեսեալ[:Գ. տեսեալ զթագաւորն.] զնա թագաւորն՝ ասէ ցնա[:Ա. Տ. ընդ նմա Բ. Գ. Դ. Ե. ընդ նա.]. «Շո՛ւն կատաղեալ, աստ զի՞նչ ուզես»[:Տպ. զի՞նչ յուզես աստ.]։ Եւ քաջապէս յարուցեալ թագաւորն յուզէր զթուրն, և տեսեալ[:Տպ. և տեսեալ սաստկապէս պնդեալ.] զի սաստկապէս պնդեալ էր, յայնժամ Չմշկիկն յարձակեցաւ ի վերայ թագաւորին և անխնայ[:Դ. Ե. յանխնայ.] գազանաբար խողխողէր զամենաբարի արքայն և հերձեալ զնա յերիս մասունս. և սպանեալն սուրբ թագաւորն ծածկեալ լինէր ի մէջ արեանն իւրոյ և աւանդէր զհոգին ի Քրիստոս դառն[:Տպ. չարաչար և դառն.] մահուամբ։ Եւ տեսանէին զի այծեայս[:Դ. Ե. Տպ. այծէս.] զգեցեալ էր թագաւորն մերկուց ի վերայ մարմնոյն ծածկեալ ծիրանեօք. և արիւնն սփռեալ ցայտէր զերեսօք սպանողաց զայրն[:Ա. Գ. Դ. Ե. Տպ. զառն.] Աստուծոյ. և զմարմին նորա թաղեցին մօտ առ սուրբ թագաւորացն յարժանաւոր գերեզմանի։ Եւ նստաւ յաթոռ թագաւորութեանն Յունաց անօրէն Չմշկիկն և տիրեալ էառ զԿոստանդնուպօլիս և զամենայն սահմանս աշխարհին Հոռոմոց արար ընդ իշխանութեամբ իւրով. և զորդիս Ռոմանոսի թագաւորին փախոյց ի յանօրէն թագուհւոյն ի Վասակաւան ի Յանձիթ գաւառին. տարան զՎասիլն և զԿոստանդինն առ Սպրամիկն՝ մեծ Մխիթարայ մայրն, զի մի՜ դեղ մահու տացէ[:Տպ. տացեն նոցա և սպանանիցեն զնոսա.] նոցա թագուհին և սպանանիցէ զնոսա։ Եւ յաղագս անիրաւ մահուանս այս կայր ի մեծի տրտմութեան թագաւորն Չմշկիկ անհանգիստ վիրաւորեալ ոգւով։

<milestone unit="section" n="420"/>Իսկ ի վերանալ թուականութեանս Հայոց ի ԴՃԻ մեռանէր[:Տպ. մեռանէր Հայոց.] Գագիկ արքայն խաղաղական մահուամբ։ Եւ եղև հակառակութիւն և աղմուկ մեծ ի մէջ երկու որդւոց թագաւորին Գագկայ՝ ընդ Յովհաննէս և ընդ Աշոտ։ Յովհաննէս աւագ էր քան զԱշոտ և իմաստուն և հանճարեղ յոյժ, բայց մարմնովն[:Տպ. մարմնովն թանգ էր.] տարտամ և հեղգ և թուլամորթ ի պատերազմունս և անկիրթ. իսկ Աշոտ կրտսեր էր, այլ էր արի և քաջ և զօրաւոր, անպարտելի և յաղթող ի պատերազմունս։ Բայց բռնակալեաց Յովհաննէս զաթոռ թագաւորութեանն Հայոց. և Աշոտ շրջէր զօրօքն և աւար հարկանէր զբազում տեղիս և նեղէր զքաղաքն Անի. և գնացեալ առ Սենեքարիմ[:Տպ. Սենեքերիմ.] թագաւորն Վասպուրականի, առ որդին Ապուսահլի՝ որդւոյ Աշոտոյ, որդւոյ Դերենկանն, որդւոյ Գագկայ՝ Արծրունի ազգաւ, որդիք Ադրամելեքայ արքային Ասորեստանեայց։

Եւ առեալ Աշոտ զօրս ի նմանէ և անցանէր առ Գուրգէն[:Ա. Դ. Գոմգէն. Բ. Գամգէն.] թագաւորն Անձևացեաց և խաղայր զօրօքն և գայր հասանէր ի լեառն Վարագ և մտանէր ի վանք սրբոյ Նշանին Քրիստոսի. և երկրպագեալ առաջի աստուածընկալ Խաչին Աստուծոյ և պատկերի սրբուհւոյ Աստուածածնին և տուեալ յոսկւոյն Արաբացւոց ընծայ սրբոյ Նշանին երեսուն հազար դահեկանս՝ զոր եհան ի Բաղդատ քաղաքէն, զոր էր պարգևեալ նմա խալիփայն, և արար զայն Աշոտ պահարան սրբոյ Նշանին և զարդարեաց զնա ակամբք և մարգարտօք. և ինքն զօրօք բազմօք հասանէր ի թագաւորանիստ քաղաքն յԱնի։ Եւ իբրև լուաւ Յովհաննէս զգալն Աշոտոյ եղբօրն իւրոյ, հրամայեաց փող պատերազմի հարկանել, և ինքն ի գահոյսն անշարժ նստեալ կայր, վասն զի անհմուտ էր պատերազմի. և դղրդեալ քաղաքն Անի՝ ելանել[:Տպ. ելեալ] ի պատերազմ ընդ Աշոտոյ քառասուն հազար հետևակաց և քսան հազար ձիաւորաց։ Եւ յայնժամ մի ոմն իշխան ի զօրաց թագաւորին Վրաց՝ ի դեսպանութիւն եկեալ առ Յովհաննէս արքայ. վասն զի մայրն Յովհաննիսի և Աշոտոյ դուստր էր Վրաց թագաւորին Գէորգէ՝[:Տպ. Գուրգէ.] Կատրամիդէս[:Գ. Կատրամիտդուխտ.] թագուհին. և ասէր իշխանն Վրաց ընդ թագաւորն Յովհաննէս. «Ո՛վ արքայ Յովհաննէս, հրամայեա զի ցուցանիցեն ինձ միայն զԱշոտ, և ես ձերբակալ[:Ա. Բ. Դ. Ե. ձեռբակալ.] արարից զնա և կապանօք բերից զնա առաջի քո»։ Վասն զի այրն այն էր այր քաջ և անպարտելի ի պատերազմ. և ասէր Յովհաննէս թագաւորն ցայրն այն. «Ահա այր հզօր է Աշոտ, դու զիա՞րդ կարես ածել զնա առաջի իմ»։ Եւ ասէր իշխանն Վրաց. «Ի ձիոյն առից զնա կենդանի»։ Ասէ ցնա Յովհաննէս, եթէ «Զկորիւն առիւծու մի՛ արհամարհիցես՝ մինչև տեսանիցես»։ Եւ յորժամ ճակատեցան ընդ միմեանս, իշխանն որ յԱփխազաց, որպէս զարծուի ընթացեալ ի ձայն բարձըր յուզէր զԱշոտ և ասէր. «Ո՛վ է Աշոտ, յառաջ եկեսցէ»։ Եւ լուեալ Աշոտ եղև զայրացեալ իբրև զինծ. և յուզեալ[:Տպ. յուզել.] զմիմեանս ընթանային առ իրեարս. և իշխանն Վրաց զնիզակն եդեալ ի վերայ Աշոտոյ, իսկ Աշոտ իբրև զկայծակն ի ներքոյ[:Տպ. ի ներքս.] անցանէր և հարկանէր զնա պողովատովն ի վերայ սաղաւարտին և զերկաթապատ մարմինն պատառեաց մինչև ցըս տինսն և հանդերձ միջօքն յերկիր ընկենոյր։ Եւ եղև յաւուր յայնմիկ սաստիկ պատերազմ. և դարձուցին զքաղաքն ի փախուստ, մինչ զի փախուցեալքն ոչ ժամանէին մտանել ի քաղաքն, այլ յԱխուրան[:Ա. յԱխուրեան.] գետն անկանէին. և դարձաւ Աշոտ մեծաւ յաղթութեամբ։ Եւ յետ աւուրց ինչ խորհեցան Բագրատունիքն և Պահլաւունիքն և այլ ամենայն, ազատագունդ զօրքն հայկազանց առնել խաղաղութիւն ի մէջ Յովհաննիսի և Աշոտոյ։ Եւ յայնժամ սուրբ հայրապետն Պետրոս և իշխանքն ամենայն ելին առ Աշոտ և մեծաւ երդմամբ նստուցին զԱշոտ դրուց աշխարհին՝ թագաւոր ամենայն տանն Հայոց, և Յովհաննէս նստցի թագաւոր ի քաղաքն յԱնի. և եթէ մեռցի Յովհաննէս, Աշոտ լիցի թագաւոր ամենայն տանն Հայոց։ Եւ յայնժամ եղև խաղաղութիւն ամենայն աշխարհին Հայոց։

Յայնմ ժամանակի նստաւ Աբաս[:Ա. Դ. Աբս եղբայր էր Աշոտոյ և Յովհաննէս թագաւորի.] ի Կարս թագաւորական իշխանութեամբ՝ հրամանաւ ազգապետին իւրոյ Գագկայ Հայոց արքային, և Գուրգէն՝ յԱղուանից աշխարհն, վասն զի յազգէ Հայոց թագաւորացն էին և կային ի հնազանդութիւն տանն Շիրակայ։ Իսկ թագաւորն Աշոտ ոչ ժամանեաց բնաւ մտանել ի քաղաքն յԱնի մինչև ցօր մահուան իւրոյ։

Իսկ յայսմ աւուրս Ապիրատ ոմն, որ էր մեծ իշխան Հայոց, որդի Հասանայ, սա վասն Աշոտոյ միաբանութեանն, զոր ունէր յառաջագոյն, երկուցեալ ի թագաւորէն Յովհաննիսէ, ապստամբեալ փախեաւ ի նմանէ և գնաց ի Դուին քաղաք առ Ապուսուար զօրավարն Պարսից և երկոտասան հազար[:Գ. տասն հազար] ձիաւորք ընդ նմա. և Ապուսուար մեծարեալ զնա բազում աւուրս։ Յայնժամ մատեան առ Ապուսուար չարախօսք ոմանք և ասեն, եթէ «Այսպիսի այր յաղթող և զօրաւոր և զօրօք բազմօք եկեալ է առ քեզ, կորուստ գործէ քեզ և ամենայն տանս Տաճկաց»։ Յայնժամ ոխս առեալ ամիրային ի սիրտ իւր, և գաղտ յայլ զօրացն ի զրոյց սիրոյ կոչեաց զԱպիրատն և ի ծածուկ կորոյս զայնպիսի այր քաջ, հզօր և անուանի ի մէջ ամենայն աշխարհին Հայոց։

Իսկ իշխան ոմն Սարի անուն, որ էր զօրավար մեծ իշխանին Ապիրատին, առեալ զկին և զորդիս նոցա և զհեծելագունդ զօրսն և գնաց ի քաղաքն յԱնի, և թագաւորն Յովհաննէս կարի յոյժ ապաշաւէր զանիրաւ մահն Ապիրատին Հայոց իշխանին։ Եւ որդեաց[:Գ. և Տ. որդւոցն.] նորա Ապլջահապայ և Վասակայ և Սարէ և ամենայն զօրացն տայր թագաւորն Հայոց գաւառս[:Ա. Դ. փառս.] և զիշխանութիւնս։

Յայսմ ժամանակի զօրաժողով արարեալ թագաւորն Դելումաց և յանկարծիս[:Ա. Բ. Դ. յանկասկածս. Գ. Ե. Տ. անկարծս.] գայր հասանէր ի Նիգ գաւառն Հայոց՝ մերձ ի յամուրն Բջնի։ Եւ Վասակ ասպարապետն Հայոց սիրեցեալ որդւովն իւրով Գրիգորիւ և այլ փառաւոր ազատօքն նստեալ կայր մեծաւ[:Ա. Դ. ի մեծ ուրախութիւն Գ. Ե. Տպ. ի մեծ ուրախութեան.] ուրախութեամբ. և հայեցաւ Վասակ ի յառապարս ճանապարհին, և ահա գայր այր մի ի շտապս ընդ հետևակագնացս ճանապարհին. և տեսեալ Վասակայ՝ ասէր. «Գուժաբեր է այրն»։ Եւ հասանէր այրն ի դուռն բերդին Բջնոյ, ձայն աղաղակի բարձեալ՝ ասէր. «Գերեցաւ ամենայն գաւառն Նգաց»։ Յայնժամ գոչեաց որպէս զառիւծ քաջ զօրավարն Վասակ, և յարուցեալ զգենոյր զգեստ երկաթապատ, և զկնի նորա ևթն այր ազատ, և ըստ պատահելոյ ժամուն այլ հեծելազօրք զկնի նոցա։ Եւ կազմեցան ազատքն զկնի Վասակայ. և սլանայր[:Տպ. սրանայր.] քաջ և աղէկ անունն Փիլիպպէ, ընդ նմին և Գորգ և Չորտուանէլ[:Տպ. Գորգ Չորտուանէլն.] և այլք ոմանք. և այսոքիկ արք քաջք և յաղթողք ի պատերազմունս. և ոչ կարաց Վասակ համբերել սրտին, մինչև զօրքն ժողովէին[:Տպ. ժողովեսցին.], վասն զի կային ընդ ձեռամբ նորա արք իբրև հինգ հազար. և առ հպարտութիւն զօրութեան իւրոյ հինգ հարիւր արամբ յառաջեալ[:Դ. Ե. յառաջ ելեալ.] որպէս զառիւծ ի Նգաց գաւառին, և յանձն արարեալ զտուն իւր և զամուրն Բջնի որդւոյ իւրում Գրիգորի։ Եւ հասանէր Վասակ ի վանք մի. հաղորդեցան ինքն և ամենայն զօրքն և խոստովանեցան զմեղս իւրեանց բարի խոստովանութեամբ, որ ի Քրիստոս Յիսուս։ Եւ ի ճանապարհին հանդիպեալ ի գևղ մի և տեսին, զի այլազգիքն կոտորեալ էին զամենայն գևղն առ հասարակ, և զօրք այլազգեացն պատեալ էին շուրջ զեկեղեցեաւն և զհաւատացեալսն որք ի ներքս կային կոտորէին[:Տպ. կոտորեցին անխնայ.] զնոսա յանխընայ սրով։ Եւ տեսեալ զայն քաջին Վասակայ, ձայնիւ գոչեաց որպէս զառիւծ, և յարձակեցաւ ի վերայ զօրաց այլազգեացն. և կոտորեցին զնոսա արս երեք հարիւր, և մնացեալքն փախստականք լեալք անկանէին ի զօրսն այլազգեաց։ Եւ ապա շարժեալ գային բազմութիւն[:Տպ. բազմութիւնք.] բանակին Հայոց ի վերայ զօրացն այլազգեաց[:Տպ. քրիստոնէից.] և իբրև անչափ[:Ա. Բ. Գ. Դ. Ե. այնչափ.] անթիւ տեսանէին զբազմութիւն զօրացն այլազգեաց, յայնժամ մի առան զմահ[:Ա. զմահ յանձն առին.] առաջի եդեալ[:Տպ. եդին.] սկսան արիանալ[:Ա. Գ. Դ. Ե. Տ. առաքինանալ.] ի պատերազմին և որպէս զգայլս ի մէջ այծեաց և կամ որպէս զարծուիս յերամս ձագուց, այնպէս արիաբար գնացին[:Տպ. ընթանային.] ի մէջ պատերազմին և զբազումս խոցեալ դիաթաւալ յերկիր ձգէին։ Յայնժամ ախոյեան մի ելեալ ի զօրացն այլազգեաց սեաւ խափշիկ և այր քաջ, որ և Եւթն գայլ կոչէին զնա, վասն[:Տպ. վասն զի զինչ ևթն գայլն ի ջոկս ոչխարացն գործէր.] զինչ որ եօթն գայլքն ի յոչխարսն ելի ջոկս նոցա գործէին, սա ևս առաւել ի մէջ զօրաց պատերազմին։

Եւ ահա գայր խափշիկն իբրև զսեաւ ամպ որոտալով, որ բոց հատանէին[:Ա. Բ. Դ. հատանէր.] ի վերայ զրահից[:ի գրեհաց.] նորա, և ձայն տուեալ և յանուանէ յուզէր զՎասակ։ Հայեցաւ քաջն Եմրան, և ետես զնա, զի ահա գայր որպէս զլեառն մրրկեալ, դարձաւ առ Վասակ և ասէր. «Ահա այր անպարտելի և քաջ, որ այլ չէ[:Ա. Դ. չև է. Բ. Գ. Ե. չև.] ծնեալ ի վերայ երկրի»։ Եւ ասաց Վասակ. «Ո'վ առիւծդ և քաջդ Եմրան, վասն է՞ր զարհուրեցար ընդ տեսիլ նորա. ահա ես ելից ընդդէմ նորա և տաց նմա զպարգևքն[:Ա. զպարգևն.], զոր ետ Դաւիթ Գողիաթու՝ հայհոյչին Աստուծոյ»։ Յայնժամ հասանէր գազան[:Ե. Տպ. գազանաբար.] այրն այն, ռումբ եդեալ քաջին Վասակայ, որպէս զի առցէ զնա ի ծայր գեղարդեանն իւրոյ. և ի շտապս լեալ Վասակ ի ներքս[:Տպ. երագս.] դիմեաց և պողովատ թրովն ի վերայ սաղաւարտին քահեաց[:Տպ. գահեաց.] և յերկուս հերձեաց զխափշիկ քաջն, որ և մասունք մարմնոյն յերկիր անկանէին. և հաստատեցան ի պատերազմն և յանհնարին գործոյն։ Եւ ի սաստկանալ մարտին և ի բազմանալ խոցուածոց[:Տպ. խոցուած.] սուսերացն՝ պակասեաց քաջն Եմրան, վասն զի յանհուն[:Ա. Բ. անհուն պատերազմին.] և յանհնար[:Գ. անհնարին պատերազմին.] պատերազմէն ի միմեանց մոլորեալ եղեն դասք ազատացն, որ և զիրերաց մահ ոչ կարացին տեսանել։

Յայնժամ դարձաւ քաջն Վասակ միայնացեալ[:Տպ. միացեալ.] և գնայր իբրև զառիւծ զայրացեալ ընդ մէջ զօրաց այլազգեացն անցանէր և էր ձանձրացեալ ի մեծի[:Դ. ի մէջ.] պատերազմին և դիմեալ ելանէր ի լեառն, որ կոչէր Սերկևելոյ, և ի բազում հալածանաց պատերազմին նստեալ ընդ հովանեաւ քարանցն, և տեսեալ զնա շինականացն որ[:Տպ. որք փախեալ էին.] փախուցեալ էին։ Յայնժամ մի ոմն նմանեալ Կայենի սպանողին, եկեալ գտանէր զնա, զի ննջէր ի վըշտացն. ուժգին բախեաց[:Գ. բաղխեաց.] զնա և ընկէց ընդ[:Գ. ընդ բարձու. Ե. Տ. ընդ բարձրու.] բարձրութիւն քարին, և այսպէս կատարեցաւ քաջն Վասակ Պալհաւունին։

<milestone unit="section" n="421"/>Դարձեալ այս ինչ գործեցաւ ի Հայոց թուականութեանն՝ յամին ՆԻԱ, վասն զի զօրապետն Հոռոմոց[:Տպ. Հռոմայեցւոց.] Դեմեսլիկոսն, որում անուն Մլեհ ասէին, ելեալ բազում զօրօք գայր ի վերայ Տաճկաց և ի տեղիս տեղիս յաղթեաց նոցա օգնականութեամբն Քրիստոսի. և գայր հասանէր ի[:Տպ. ի վերայ քաղաքին.] քաղաքն Մելտենու[:Գ. Մելիտինու.] և բազում չարչարանօք նեղեալ զքաղաքն արգելեալ ի հացէ և ի ջրոյ և այնու հաւանեցուցանէր զքաղաքն Մելտենի և յարուցեալ գնայր մեծաւ ուրախութեամբ իջանէր ի վերայ Տիգրանակերտ քաղաքին, որ անուանեալ կոչի Ամիթ, ի վերայ Տգլատ գետոյ։ Եւ զօրքն Տաճկաց ելեալ ի պատերազմ ընդ զօրսն Հոռոմոց և արարին սաստիկ պատերազմ[:Ա. Բ. Գ. ընդ զօրսն Հոռոմոց.] մերձ առ դուրս քաղաքին Ամթայ և զօրքն Տաճկաց դարձան ի փախուստ առաջի զօրացն Հոռոմոց և բազում կոտորածս եղեալ ի նոցանէ մտին ի՝ քաղաքն. և զօրքն Հոռոմոց բնակեցան[:Ա. Բ. Գ. Տպ. բանակեցան.] առ ափն գետոյն, ի տեղին, որ կոչի Աւսալ[:Ա. Գ. Օսլ.], մերձ ի քաղաքն երկու նետընկէցս։ Եւ յետ սակաւ աւուրց աստուածասաստ բարկութիւնն շարժեցաւ յերկնից, և ահա ելանէր հողմն ուժգնակի, մինչև ի սաստկութենէ գոչմանն շարժէր երկիրն և ի բռնութենէ հողմոյն հող երկրին ի վեր հոսեալ[:Բ. Գ. հասեալ.] տարածէր ի վերայ զօրացն քրիստոնէից. և թանձրացեալ փոշին ծածկէր[:Ա. ծածկէր զամենայն մարդ և անասուն.] զմարդն և զանասուն և զամենայն կարասի նոցա ի գետ անդր լնոյր, և ի փոշւոյն խաւարեալ կուրանային մարդ և անասուն, և յաստուածասաստ բարկութենէ փոշւոյն փակեալ մթացան ամենայն աչք ի լուսոյ. և եղեն պաշարեալ ամենայն զօրքն Հոռոմոց և զելս իրացն ոչ կարէին գտանել։ Եւ յայնժամ զօրք այլազգեացն տեսին զբարկութեան կատարածն ի վերայ քրիստոնէիցն և գիտացեալ զի Աստուած պատերազմի ընդ նոսա և առ հասարակ բախեցան զօրքն այլազգեաց ի վերայ քրիստոնէից զօրացն և յանխնայ սրախողխող կոտորեցին զնոսա անողորմ, և էին արք իբրև յիսուն հազար, և սակաւք էին որ կարացան փախչել[:Ա. փախչիլ.] յերեսաց սրոյն. և մեծ մասն զօրացն կոտորեցան։ Եւ զզօրավարն զԴեմեսլիկոսն և զայլ մեծամեծ իշխանսն Հոռոմոց ձերբակալ արարին և ածին ի քաղաքն Ամիթ, քառասուն իշխանք մեծամեծք և անուանիք ընդ նմա։ Եւ յորժամ տեսին իշխանք այլազգեացն զկորուստ զօրացն Հոռոմոց, զարհուրեալ երկեան յոյժ և ասացին՝ եթէ «Զայս ամենայն արիւնս, զոր հեղաք ի տանէն Հոռոմոց, մեզ ոչ մնայ. գան Հոռոմայեցիքն և անցուցանեն ըզտունս Տաճկաց։ Եկայք արասցուք սէրս և միաբանութիւնս ընդ զօրապետս և ընդ իշխանս Հոռոմոց և առցուք երդումն ի նոցանէ և արձակեսցուք զնոսա խաղաղութեամբ յաշխարհն իւրեանց»։ Եւ ի խորհելն[:Ա. խորհիլն.] նոցա զայս՝ եհաս համբաւ սպանմանն Նիկիփօռայ թագաւորին Հոռոմոց։ Եւ յայնժամ իշխանք այլազգեացն յուղարկեցին զիշխանս քրիստոնէից զքառասունսն առ խալիփայն ի Բաղդատ քաղաք և ամենեքեան անդ մեռան։ Եւ գրեաց Դեմեսլիկոսն ի Կոստանդնուպօլիս թուղթ, և գրեաց ի նմա անէծս ցաւագինս և ասէր այսպէս, զի թէ «Մեք ոչ էաք արժանի ըստ օրինի քրիստոնէից մտանել ի յօրհնեալ հող գերեզմանի, այլ եղաք ժառանգորդս անիծեալ հողոյ և չարագործաց[:Ա. Դ. չարագործ.] գերեզմանի. և ահա մեք զձեզ ոչ գիտեմք, որ նստաւ յաթոռ սուրբ թագաւորութեանն Հոռոմոց. և զմահս մեր և զարիւն, զոր[:Ա. Դ. որ.] հեղաւ ի դուռն Ամիթ քաղաքին, և զօտար մահս մեր ի գլխոյ քո խնդրեսցէ Քրիստոս Աստուած մեր ի յաւուր դատաստանին, եթէ ոչ արասցես վըրէժխնդրութիւն ի քաղաքէն Ամթայ»։ Եւ իբրև հասանէր թուղթս այս առ թագաւոր Չմշկիկ ի Կոստանդնուպօլիս, և եղև յորժամ լուաւ զայս թագաւորն, շարժեալ լինէր մեծաւ բարկութեամբ և լի իսկ եղեալ ամենայն սրտմտութեամբ[:Ա. տրտմութեամբ.]. և ի նոյն ամին զօրաժողով արար առ հասարակ զամենայն աշխարհն արևմտից, գայր զօրացեալ,[:Տպ. զայրացեալ.] որպէս հուր բորբոքեալ լինէր, և յարձակեցաւ ի պատերազմ ի վերայ Տաճկաց և կամեցաւ ըզմուտն յաշխարհն[:Ա. Դ. աշխարհին.] Հայոց առնել[:Դ. Այս Աշոտ կացեալ թագաւոր ամս քսան և եօթն ապա Սըմբատ շահնշահ ամս երեքտասան և Գագիկ քսան և ինն։]։

Յայնժամ ամենայն թագաւորազունքն Հայոց ազատքն և իշխանքն և ամենայն մեծամեծքն աշխարհաց տանն արևելից ժողով արարին առ թագաւորն Հայոց Աշոտ Բագրատունի. թագաւորն Կապանին Փիլիպպէ և թագաւորն Աղուանից Գուրգէն, Աբաս Կարուց տէրն և Սենեքերիմ Վասպուրականիս տէրն և Գուրգէն Անձևացեաց տէրն և բովանդակ ամենայն տունն Սասանու[:Ա. Դ. Սասնու.]. և բանակ հարեալ ի Հարքայ գաւառին արք իբրև ութսուն հազար։ Եւ եկեալ հրեշտակ թագաւորին Հոռոմոց առ նոսա և տեսին պատրաստական զամենայն տունն Հայոց ժողովեալ ի մի վայր և երթեալ պատմեցին[:Բ. պատմեցին զամենայն.] թագաւորին Չմշկանն. գնացին և յիշխանացն Հայոց զկնի հրեշտակացն Հոռոմոց՝ իմաստասէրն Լևոն և Ստատ[:Տպ. Սմբատ.] իշխանն Թոռնեցին և այլ եպիսկոպոսք և վարդապետք և արարին սէր և խաղաղութիւն ընդ թագաւորին Հոռոմոց և ընդ Աշոտայ արքային Հայոց։ Եւ գայր խաղայր թագաւորն Չմշկիկ ահագին բազմութեամբ և հասանէր ի Տարօն գաւառ Հայոց և իջեալ ի Մուշ առաջի Այծեաց բերդին. և յառաջին գիշերն բազում նեղութիւն կրեաց զօրքն Հոռոմոց ի հետևակ զօրացն Սասանու և եկին իշխանքն և վարդապետքն Հայոց առ թագաւորն Հոռոմոց և մատուցանէին առաջի նորա զթուղթն Վահանայ Հայոց կաթուղիկոսին։ Եւ թագաւորն առեալ ընկալաւ[:Տպ. ընկալաւ սիրով.] զնա և յոյժ մեծարեաց զթուղթն և զբերողն. և հաստատեաց ուխտ սիրոյ ընդ Հայք և խնդրեաց զօրս յԱշոտոյ գալ նմա յօգնականութիւն. և տուեալ Աշոտ զօրս ի տանէ Հայոց վառելոց և այր պատերազմողս իբրև տասն հազար, խնդրեաց կերակուրս,[:Տպ. աթուրս.] ռոճիկս. և զամենայնն տուեալ նմա Աշոտ։ Եւ զվարդապետն Հայոց զՂևոնդ, զեպիսկոպոսսն և զիշխանսն մեծաւ պարգևօք յուղարկեաց առ Աշոտ թագաւորն Հայոց։

Յայնժամ[:Տպ. Յայնժամ թագաւորն.] Չմշկիկ՝ որ ասէին Կիւռժան, դարձաւ ի պատերազմ ի վերայ Տաճկաց և մեծաւ յաղթութեամբ և սրտմտութեամբ, կոտորածով և արեամբ ելից զամենայն երկիրն, և զբազում քաղաքս և զամուր բերդս[:Բ. բերդերս.] ի հիմանց քարայատակս արար երեք հարիւր մինչև ի սահմանս Բաղդատ քաղաքին։ Բայց զՈւռհա ոչ արար աւեր յաղագս կրօնաւորացն, որ բնակեալ էին ի լերինն և յամենայն սահմանս նորա՝ իբրև երկոտասան հազար, և գայր հասանէր ի վերայ Ամթայ քաղաքին բազում սրտմտութեամբ։ Իսկ տէրն Ամթայ քաղաքին կին էր, որ էր քոյր Համտընոյ ամիրային Տաճկաց։ Եւ յառաջ ժամանակաց թագաւորն խառնակեալ էր ընդ նմա մեղօք և վասն այնորիկ չարար հնարս առնելոյ զքաղաքն Ամիթ։ Եւ ելեալ կնոջն ի վերայ պարսպի քաղաքին, ասէ ցթագաւորն, «Ի վերայ կնոջ գաս ի պատերազմ և չհամարի՞ս զայս քեզ նախատինք»։ Եւ ասէր թագաւորն. «Երդում ունիմ առ իս քակել զպարիսպ քաղաքիդ, և ազատեսցին մարդիկդ»։ Ասէր տիկինն քաղաքին. «էջ քակեա զկանդարայն՝ որ կայ ի վերայ Տգլաթ[:Գ. Ե. Տպ. Աղգաղատ.] գետոյ, և այնու[:Տպ. այնիւ.] կատարեսցես զերդումն քո»։ Եւ արար թագաւորն այնպէս. և առեալ բազում գանձս ոսկւոյ և արծաթոյ, և թողեալ զԱմիթ վասն կնոջն իւրոյ և վասն զի Չմշկիկն էր ի գաւառէն Խոզնայ, ի տեղւոյն, որ այժմ կոչի Չըմըշկածակք, և կինն ի նմին սահմանացն էր. զի յայնմ ժամանակին Տաճկունքն էին տիրեալ բազում տեղեաց։ Եւ ահա թագաւորն Յունաց խաղայր գնայր ընդ աշխարհն Տաճկաց արեանհեղութեամբ մինչև ի սահմանս Բաղդատ քաղաքին. և շրջան առեալ զներքին[:Ա. Դ. ի ներքի.] կողմն աշխարհին՝ գնայր յԵրուսաղէմ քաղաքն, և գրեաց թագաւորն Չմշկիկ թուղթ առ Աշոտ թագաւորն Հայոց այսպէս.

<milestone unit="section" n="421letter"/>«Աշոտ շահնշահ[:Բ. Գ. Դ. Ե. Տպ. շահինշահ.] Հայոց մեծաց, և իմ հոգեկան զաւակ, լուր և իմացիր թէ ո՜րչափ ինչ սքանչելիս արար Աստուած առ մեզ և զարմանալի յաղթութիւնս, որ և իմանալն անկարելի է զԱստուծոյ քաղցրութիւնն[:Բ. Գ. Ե. Տպ. քաղցրութենէն.] և զահաւոր մարդասիրութիւնն զոր արար տէր ընդ ժառանգութիւնս իւր։ Ի յայսմ տարւոջս ի ձեռն թագաւորութեանս մերում կամեցաք և քո փառաւորութեանդ ծանուցանել, ո՞վ Աշոտ Բագրատունի և զաւակ իմ իմացուցանեմ քեզ, որ և դու, որպէս և քրիստոնեայդ ես և հաւատարիմ սիրելի թագաւորութեանս մերում, ուրախանաս և փառաւորես զահաւոր զմեծութիւնն Քրիստոսի Աստուծոյ մերոյ և գիտասցես թէ ո՜րչափ օգնեսցէ Աստուած քրիստոնէից յամենայն[:Ա. Բ. Գ. Դ. Ե. ամենայն.] ժամանակի քանզի յետ հարկատու առնելոյ թագաւորութեանս մերոյ զամենայն արևելս Պարսից. և կամ թէ ո՜րպէս հանաք զնշխարս սրբոյ հայրապետին Յակոբայ՝ Մծբնայ[:Ա. ի Մծբին քաղաքէն. Գ. Դ. Ե. ի Մծբնայ.] ի քաղաքէն Տաճկաց և առաք ի Տաճկաց զհարկն մեր, և զգերութիւնն[:Ա. Բ. զգերութիւնն մէր.] հանաք ի նոցանէն և ելեալ գնացաք։ Եւ վասն ամբարտաւանութեան և հըպարտութեան Ամիր—ըլ—մումնոյ[:Տպ. Ամիր—ըլ—մոմնոյ.] իշխանին Ափրիկեցւոց, զորս Մախըր[:Ա. Գ. չիք Մախր. Բ. Գ. Մտխըր.] Արապիկ կոչեն, որ և բազում զօրօք եկեալ ի վերայ մեր և առ ժամ[:Ա. Դ. առ ժամանակ մի.] մի ի վտանգի արկին զօրսն մեր, և ապա յաղթեցաք նոցա, մեծաւ զօրութեամբ և օգնականութեամբն Աստուծոյ, և ամօթալիցս դարձան որպէս զայլ թշնամիսն։ Եւ յայնժամ[:Ա. Բ. Դ. Ե. յայնժամ շրջան առաք. Տպ. ի բուռն.] առաք զներքին կողմն աշխարհին նոցա և ի սուր սուսերի մաշեցաք զգաւառս բազումս և փութապէս դարձաք ի դուրս և արարաք ձմերոց և զամենայն հեծելազօրսն մեր հռոգեցաք[:Դ. հաւաքեցաք.]. յապրիլի ամսեանն ի մուտն դիմեալ խաղացաք ի յաշխարհն Փիւնիկեցւոց և Պաղեստինացւոց և քննայոյզ[:Տպ. Քանանացւոց.] առնէաք զպիղծ Ափրիկեցիսն, որք եկեալ էին ի գաւառն Շամայ։ Եւ ելեալ ամենայն զօրօք մերովք դիմեալ խաղալով գնացաք ի յԱնտիոքայ[:Ա. Անտիոք, Գ. ի յԱնտիոք.] և անցաք ընդ ամենայն գաւառսն մերոյ թագաւորութեանս և ի հնազանդութիւն[:Տպ. հնազանդ արարաք.] արարաք մեծաւ հարկատրութեամբ[:Տպ. հարկաւորութեամբ.] և անհամար գերութեամբ և հասաք մինչև ի Հէմս[:Ա. Բ. Գ. Դ. Ե. Հէս.] քաղաք, և ելեալ ընդունեցին զմեզ բարւոք որք մեր հարկատուքն էին գաւառականքն. և հասանէաք մինչև ի Վատոլվէքն, որ անուանեալ կոչի Իլուպօլիս[:Դ. Լուավիս. Ա. Լուաւիս.], որ է Արեգ քաղաք, երևելի և ահաւոր պարսպեալ[:Գ. Ե. Տպ. պատրաստեալ.] մեծ յոյժ և հարուստ։ Եւ ելիս պատերազմաւ ընդ առաջ մեր, և բազմութիւնք զօրաց մերոց հալածական արարին զնոսա և ի բերան սրոյ կոտորեցին։ Եւ յետ սակաւ աւուրց պաշարեցաք զԱրեգ քաղաք, և բազում գերութիւնս,[:Ա. գերիս.] մանկունս և աղջկունս առին զօրքն մեր և զգանձս ոսկւոյ և արծաթոյ անասունս բազումս առին, և ահա անտի ելեալ յառաջացաք ի մեծ քաղաքն Դամասկոս, կամեցաք և զայն պաշարել։ Իսկ[:Տպ. Իսկ ի քաղաքն կայր ոմն ճարտար և այր իմաստուն.] քաղաքապետն ալևոր էր և այր իմաստուն, առաքեաց առ թագաւորութիւնս մեր և բազում ընծայիւք աղաչեաց զմեզ չանկանիլ ի գերութիւն և ոչ գնալ ի ծառայութիւն, որպէս զՎատոլվէքայ[:Գ. զԱնտիոքայ.] զբնակիչսն, և ոչ զգաւառսն[:Տպ. զգաւառն.] աւերել որպէս զնոցայն։ Եւ բերին բազում տուրս պատուականս և յոլով ձիս և ջորիս երևելիս և գեղեցիկ սարք յոսկւոյ և արծաթոյ և հարկս յԱրաբացեաց ոսկւոյն քառասուն հազար դահեկանս, առին և ի մէնջ զօրավարս[:Գ. Ե. Տպ. զօրականս.] և տուին[:Ա. ետուն.] մեզ գիրս, զի յաւիտեան ծառայք կայցեն թագաւորութեանս մերում՝ ազգ զհետ ազգի և ցեղ զհետ ցեղի։ Եւ կարգեցաք անդ զօրավար զայր ոմն, որ կոչէր Թուրք, այր փառաւոր Բաղդատեցի, որ եկն առ մեզ ի ծառայութիւն հինգ հարիւր ձիաւորով և հաւատաց ի Քրիստոս. որ և յառաջն ծառայեալ էր թագաւորութեանս մերում։ Եւ Դամասկացիքն արարին դաշինս երդման, զի տացեն անխափան զհարկն, և ասացին գով թագաւորութեանս մերում, և ընդ մեր թշնամիսն մարտնչել[:Գ. Ե. մարտնչիլ. Ա. Բ. Գ. մարտնչին.]. և յաղագս այսօրիկ անպաշարելի թողաք զնոսա։ Եւ անտի յարուցեալ գնացաք ի Տիբերական ծովն, ուր Տէր մեր Յիսուս Քրիստոս հարիւր յիսուն և երեք ձկամբն զսքանչելիս արար, կամեցաք. և զայն քաղաքն պաշարել, իսկ նոքա եկին ի հնազանդութիւն մերոյ թագաւորութեանս և բերին մեզ ընծայս բազումս, որպէս Դամասկացիքն, և հարկս երեսուն հազար դահեկանս առանց այլ տրոց և խնդրեցին զօրավարս ի մէնջ և գիր ծառայութեան տուեալ մեզ հաստատուն որպէս զԴամասկացիքն՝ հնազանդ լինել մեզ յաւիտեան և տալ անխափան զհարկն մեր։ Յայնժամ թողաք զնոսա ազատ ի գերութենէ և ոչ աւերեցաք զքաղաքն և ոչ զգաւառսն՝ և ոչ արարաք զնոսա յաւարս, վասն զի հայրենի տուն էր սրբոց առաքելոցն։ նա աւանիկ և զՆազարէթ, ուր զաւետիսն իսկ ի հրեշտակէն լուաւ Աստուածածին սուրբ կոյսն Մարիամ. նոյնպէս գնացաք և ի Թափօրական լեառն և ելաք[:Ա. Դ. եղաքղ] յայն տեղւոջն, ուր այլակերպեցաւ Քրիստոս Աստուած մեր։ Եւ մինչդեռ յայն տեղւոջն կայաք, եկին առ մեզ ի Ռամլէէ և յԵրուսաղեմէ աղաչել զթագաւորութիւնս մեր՝ ողորմութիւն գտանել ի մէնջ, խնդրեցին զօրավար և եղեն հարկատուք և ուխտեցին լինել մեզ ի ծառայութիւն, զոր արարաք իսկ։ Կամեցաք և զսուրբ գերեզմանն Քրիստոսի Աստուծոյ մերոյ ազատել ի գերութենէն[:Տպ. ի պատուհասից.] Տաճկաց[:Տպ. Տաճկացն Արաբկաց.]։ Կարգեցաք զօրավարս յամենայն թէմս, որք հնազանդեցան և եղեն հարկատուք թագաւորութեանս մերում, որ է Պենիադա, որ կոչի Դեկապօլիս, և Գենեսարէթ և ի յԱրկեա, որ կոչի Պտողմիա և գրով յանձին կալան ամ յամէ անխափան տալ զհարկն և լինել ընդ ծառայութեամբ մեր։ Գնացաք մինչև ի Կեսարիա, որ է եզր[:Տպ. յեզր.] մեծի ծովուն Ովկիանոսի, հնազանդեցան և եկին ընդ մերով իշխանութեամբս։ Եւ եթէ ոչ էին փախուցեալ ծովերաց[:Տպ. ի ծովեզերաց.] բերդերն, որք էին բնակեալ պիղծ Ափրիկեցիքն, զարհուրեալք ի մէնջ, օգնականութեամբն Աստուծոյ ի սուրբ քաղաքն յԵրուսաղէմ էաք գնացեալ և ի սուրբ տեղիսն Աստուծոյ էաք յաղօթս կացեալ։ Եւ իբրև լուաք եթէ փախեան ծովեզերաց բնակիչքն, յայնժամ զվերին կողմն աշխարհին հնազանդեցուցաք և ընդ Հոռոմոց իշխանութեամբ արարաք և կարգեցաք անդ զօրավար և ի մեր կոյս արարաք և զոչ հնազանդեալսըն պատերազմաւ պաշարեցաք և առեալ գնացաք ընդ ծովեզերին պողոտայն, որ դէմ յանդիման երթայր ի Վռիտոն քաղաքն յերևելին և յանուանին պարսպեալ յոյժ, որ այժմ ասի Պէրութ, պատերազմեալ[:Գ. պատերազմաւ.] և սաստիկ կռուով առեալ զնա և հազար Ափրիկեցի ձերբակալս արարաք, նոյնպէս և զՆուսերի[:Տպ. զՍուսերի.] զԱմիր — ըլ — մումնոյ և զայլ լաւագոյն իշխանսն. և յայն քաղաքն զօրավար եդաք և անտի կամեցաք ի Սիդովն անցանել։ Իսկ յորժամ լուան Սիդովնացիքն, առաքեցին առ մեզ զձերսն քաղաքին իւրեանց. եկին և աղաչեցին զթագաւորութիւնս մեր և խնդրեցին, զի հարկատուք լինիցին մեզ մեծաւ ահիւ և կալ մնալ մեզ ի ծառայութիւն. զոր լուաք իսկ աղաչանաց նոցա և կատարեցաք զկամս նոցա և առաք ի նոցանէ զհարկն և տուաք նոցա զօրավարս։ Եւ անտի յարուցեալ գնացաք ի Բիբղոն հին և ամուր բերդն և զայն ևս պատերազմեալ առաք և զբնակիչս նորա ի գերութիւն մատնեցաք. և մեծաւ աւարաւ և գերութեամբ անցաք ընդ ամենայն ծովեզերեաց[:Տպ. ծովեզերաց.] քաղաքանին ընդ դըժուար և ընդ նեղ ճանապարհին[:Ա. Գ. Դ. Ե. ճանապարհսն.] ընդ որ այլք[:Տպ. այլ.] զօրք հեծելոց ոչ երբէք էր անցեալ նեղ և նուրբ և չար ճանապարհ. և անդ գտանէաք շէն և վայելուչ քաղաքանի և ամուր բերդեր, յորում կային Տաճիկ պահապանք, զամենայն պաշարեցաք և քարայատակ[:Տպ. քարիյատակս.] կործանեցաք, և զբնակիչսն ի գերութիւն վարեցաք։ Եւ յառաջ քան զհասանիլն մեր ի Տրապօլիս հեծելազօրս առաքեցաք զԹիմացիսն և զՏաշխամատացիսն ի կապանն, որ կոչի Քարերես, վասն զի լուեալ էր մեր, եթէ պիղծ Ափրիկեցիքն անդ նստէին ի կապանին. և հրամայեցաք քմինս դնել և դարանս[:Տպ. դարմանս.] մահու գործեցաք նոցա. և որպէս պատուիրեցաքն՝ նոյնպէս և արարին. և երկու հազարք[:Ա. դ. երկու հազար այր.] յայտնի ելեալ ի նոցանէ ի վերայ զօրաց մերոց՝ զորս զբազումս ի նոցանէ սպանին և յոլովս ի նոցանէ արարին կալանականս[:Ա. կալանս.], և ածին առաջի մերոյ թագաւորութեանս. նոյնպէս և ուր հանդիպէին՝ փախըստականս առնէին զնոսա։ Եւ իսպառ ջնջեցաք զամենայն աշխարհն Տրապօլսոյ զայգիսն և զձիթենիսն և զբուրաստանս նոցա առհասարակ կոտորեցաք և յաւեր դարձուցաք և արմատախիլ արարաք զամենայն գաւառսն[:Տպ. գաւառն.]. և Ափրիկեցիքն, որ էին անդ՝ համարձակեցան և ելին ի պատերազմ ընդդէմ մեր։ Յայնժամ յարձակեցաք ի վերայ նոցա և կոտորեցաք զամենեսեան առ հասարակ. և ապա առաք զմեծ քաղաքն զճուէլն, որ Գաբաւոնն կոչէին, և զՎաղանեացն և զՍիհունն[:Ա. Դ. զՍեհօն. Բ. Գ. Ե. զՍեհուն.], և զինքն իսկ զհռչակաւորն Զուրզաւ, և ոչ մնաց մինչև ցՌամլէ և ցԿեսարիա՝ ոչ ծով և ոչ ցամաք, որք ոչ հնազանդեցան թագաւորութեանս մերում, զօրութեամբն Անեղին Աստուծոյ, զի մինչև ցԲաբելոն հնազանդ արարաք թագաւորութեանս մերում և արարաք ծառայս զնոսա մեզ։ Վասն զի ամիսս ևթն շրջեցաւ թագաւորութիւնս մեր յայնմ աշխարհին հանդերձ զօրօք[:Ա. զօրօք մերովք.] բազմօք. և սպառեցաք զքաղաքս և զգաւառս և ոչ իշխեաց ելանել Ամիր — ըլ — մումնի ի Բաբելոնէ ընդդէմ մեր և կամ հեծեալս արձակել յիւր զօրացն յօգնութիւն։ Եւ եթէ չէր լեալ խստագոյն խորշակ և անջրդի ճանապարհ ի յայն տեղիսն, որ մերձ է ի Բաբելոն, որպէս և քո փառաւորութիւնդ իսկ գիտենալ[:Ա. գիտել. Տպ. գիտես.] ունի, թագաւորութիւնս մեր մինչև ի Բաբելոն երթեալ էր. որ և զինքն իսկ յերկիրն Եգիպտացւոց հալածեցաք և իսպառ յաղթահարեալ[:Գ. Ե. Տպ. յաղթահարեցաք.] շնորհօքն Աստուծոյ, որ թագաւորեցոյցն զիս։

«Ազատեցան այժմ ամենայն Փիւնիկէ և Պաղեստին և Ասորիք ի ծառայութենէ Տաճկաց և հաւանեցան ընդ Հոռոմոց իշխանութեամբ։ Այլ և Լիբանանու մեծ լեառն հնազանդեցաւ ընդ մերով իշխանութեամբս. և զամենայն Տաճկունք, որ անդ կային, ահագին բազմութեամբ, գերութեամբ[:Ա. Գ. գերութիւն.] առաք և բաշխեցաք հեծելոց մերոց. և զԱսորեստան քաղցրապէս և մարդասիրապէս հովուեցաք[:Տպ. բարովեցաք.]. հոգիք իբրև քսան հազար հանաք, և ի Գաբաւօն[:Ա. Դ. Գաբաւոն և ի Բաբելոն.] բնակեցուցաք։ Ահա գիտասցես, զի այսպիսի յաղթութիւնս ետ Աստուած քրիստոնէից, որ ոչ եղև երբէք։ Եւ գտաք յայնմ քաղաքին ի Գաբաւօնն զսուրբ հողաթափն Քրիստոսի Աստուծոյ մերոյ, որով և շրջեցաւ իսկ ի վերայ աշխարհի. նոյնպէս և զպատկերն Փրկչին մերոյ, զորս Հրէայքն յետ ժամանակի խոցեալ էին, ուստի վաղվաղակի ել արիւն և ջուր, և զխոց տիգին. գտաք[:Ա. Դ. Ե. Տպ. ոչ գտաք.] և յայնմ քաղաքին զպատուական հերս գլխոյ Կարապետին և Մկրտչին Յովհաննու և առեալ տանիմք ի պահպանութիւն աստուածապահ քաղաքին մերոյ։ Եւ արդ ի սեպտեմբեր ամսոյն հաճութեամբն Աստուծոյ զմեր աստուածակեցոյց զօրքս ի յԱնտիոք հանաք և վասն այսորիկ քո փառաւորութեանդ գիտացուցաք, վասն զի ի ձեռն մեր հրամանացս զարմանաս և դու ինքն իսկ փառաւորես զԱստուծոյ մեծ մարդասիրութիւնն և գիտասցես թէ ո՜րչափ բարի գործեցան այժմիկ և կամ քանի՜ յաւելան և լայն և ընդարձակ եղև իշխանութիւն սրբոյ Խաչին Քրիստոսի և մինչև ցայս տեղիք անունն Աստուծոյ գովի և փառաւորի. և ճոխանայ թագաւորութիւնս մեր անուամբ մեծութեամբ և զօրութիւնն Աստուծոյ բարեբանեալ գովի ի բերանոյ մերմէ. զորս ընդ ձեռամբ մերով հնազանդեցոյց Աստուած, ընդ որում հանապազօր օրհնեալ տէր Աստուած Իսրայէլի։

«Եւ յանափոռտէն պռտօսպաթրին Դերջնայ, Լևոնի և Տարօնոյ զօրավարին ողջոյն և ի տէր խնդալ։

«Արդ գրեցաք[:Տպ. գիտացաք.] որ զԱյծեաց բերդն որպէս յանձին կալար՝ չես տուեալ. և այժմ գրեցաք առ զօրավարդ մեր, որ ոչ բերդն առնու և ոչ զցորեանն[:Ա. Գ. Դ. Ե. Տպ. զջորեանն.] զոր պոմանեցեր[:Ա. Գ. Տպ. պայմանեցեր.], զի այժմ չեղև առ մեզ պէտք. բայց զքառասուն հազար սովօլօնն[:Ա. սովաւլօնն. Դ. սովաւլաւն.], զոր յուղարկեցաք, տուր տանել առ զօրավարն մեր, որ առաքէ առ թագաւորութիւնս մեր. և զվաստակոցդ քոց և զարմտեացդ գտանես զփոխարէնն ըստ սերմանեացն զամենայն բարի մի ըստ միոջէ»։

Դարձեալ գրեաց և առ վարդապետն Հայոց ի Ղևոնդն այսպէս.

«Մեր հաճելի և սուրբ թագաւորութեանս սիրեցեալ մեծ իմաստասէր Պանդալևոն, ողջոյն։ Ահա հրամայեցաք[:Տպ. հրամայեցաք ձեզ.] մեք որ ի դարձին մեր ի Տաճկաց՝ գտանեմք զձեզ ի սուրբ քաղաքս և կամ ի Սլեսինն, յորժամ եկիր առ մեզ ի յԱշոտոյ շահնշահէ և հոգիական[:Ա. Բ. Դ. Տպ. հոգեկան.] զաւակէ մերմէ և դարձուցեր զամենայն սրտմտութիւնս ի նմանէ և տարար զԲագրատ ի Պապն Յանձաւացին. դու և ես Սատ[:Տպ. դայնպէս և զՍմբատ.] Թոռնեցին պռտօսպաթարն։ Եւ արդ ջանացիր, որ գտանեմ զքեզ զաստուածապահ քաղաքին մեր և անդ արասցուք տօն մեծ հողաթափացն Քրիստոսի Աստուծոյ մերոյ և սուրբ հերացն Մկըրտչին Յովհաննու։ Եւ արդ ահա հաճեալ[:Ա. Գ. Ե. Տպ. հաճ.] ունիմ և զայս ինչ ի քէն, վասն զի խօսեսցիս ընդ մեր իմաստասէրսն և ընդ փիլիսոփայիցն մերոց, և ուրախասցուք մեք ի ձեզ. և Աստուած ի մեզ և ի ձեզ. և տէր Յիսուս եղիցի ընդ իւրում ծառայիցդ»։ Իսկ յորժամ լուաւ զայս վարդապետն Հայոց Ղևոնդ, յարուցեալ գնաց ի Կոստանդնուպօլիս, և արարին տօնս հրաշափառս հողաթափացն Աստուծոյ և հերաց սրբոյ Կարապետին։ Եւ եղև յայնմ աւուր մեձ ուրախութիւն ի Կոստանդնուպօլիս, և խօսեցաւ վարդապետն Հայոց առաջի թագաւորին ընդ ամենայն իմաստասիրացն Հոռոմոց և անպարտելի երևեցաւ ի մէջ վարդապետացն տանն Յունաց. վասն զի յամենայն հարցմունսն հաճելի երևեցաւ։ Եւ բազում գովութեամբ բարեբանեցին զնա և զուսուցիչն նորա, և մեծաւ պարգևօք ի թագաւորէն երևելիք և պատուականք շնորհեցաւ նմա. և գնաց մեծաւ ուրախութեամբ յաշխարհն Հայոց ի մեծ տունն Շիրակայ։

Արդ ի յետ բազում պատերազմացն և յաղթութեանցն, զոր վանեաց կայսրն Չմշկիկ, անկանէր ի վերայ նորա մահու երկիւղն և ահն սոսկալի դատաստանին Աստուծոյ և զմտաւ ածեալ յիշեալ զանիրաւ մահն արդարոյն Նիկիփօռայ և զանպարտ արիւն նորա, կոծ առեալ լայր և յոգւոց հանէր։ Եւ յայնժամ խորհեցաւ վարս առաքինութեան ստանալ, զի թերևս ապաշխարութեամբ մաքրել զարիւնն, զոր հեղաւ[:Ա. Գ. Դ. Ե. Տպ. եհեղ.] ի տարապարտուց, և հինգ[:Գ. եօթն.] ամ միայն կալեալ զաթոռ թագաւորութեանն Յունաց։ Եւ մինչդեռ զայս ամենայն զմտաւ ածէր, խորհեցաւ բարի խորհուրդս, որ ըստ կամացն Աստուծոյ էր, և յուղարկեալ ի Վասակաւանն ի գաւառն Յանձթայ և բերել տայր զՎասիլ և զԿոստանդին զորդիսն Ռոմանոսի թագաւորին, զորս փախոյց առ Սպրամիկն ի յահէ անօրէն թագուհւոյն, վասն զի չարաբարոյ էր յոյժ։ Իսկ յորժամ եբեր զՎասիլն ի Կոստանդնուպօլիս, ժողով արարեալ զամենայն իշխանս մեծամեծս տանն Յունաց. և եղև ահաւոր հանդէս ի պաղատ թագաւորին։ Եւ յայնժամ թագաւորն Չմշկիկ առեալ զթագն ձեռօք իւրովք ի գլխոյ իւրմէ և եդեալ ի գլուխն Վասլի և նստեցուցանէր զնա յաթոռ թագաւորութեանն իւրոյ և երկիրպագանէր ի վերայ երեսաց իւրոց Վասլին. և զամենայն թագաւորութիւն տանն Յունաց նմա յանձն արարեալ։ Եւ տուեալ ի Վասիլն զիւր հայրենական աթոռն, և ինքն դիմեալ յանապատ, և յանձն իւր առեալ զկարգս կրօնաւորութեան՝ ի վանս ընթացեալ բնակէր։ Ահա որ յերեկեան աւուրն թագաւոր և այսօր ընդ աղքատս նստեալ դադարէր կամաւոր աղքատութեամբ, վասն զի ժառանգեսցէ զերանութիւն սուրբ Աւետարանին և վճարեսցէ զպարտ անմեղ անձինն Նիկիփօռայ։

<milestone unit="section" n="424"/>Դարձեալ ի բարձրանալ թուականութեանս Հայոց ազգիս յամի ՆԻԴ թագաւորեաց Վասիլ հայրն ամենեցուն՝ որդին Ռոմանոսի ծերոյ, որդւոյ[:Ա. դ. որդի.] Կոստանդեայ կայսերն Հոռոմոց բարի ազգաւ ի մէջ Յունաց։ Եւ կարի յոյժ երևելի երևեալ այրս այս Վասիլ եղբայրն Կոստանդէ։ Սա տիրեաց թագաւորական աթոռոյն Յունաց և զբազում ապստամբսն[:Ա. Գ. Դ. Ե. Տպ. ապստամբս.] արար հնազանդս և անուն բարի ստացաւ ի վերայ արարածոցս՝ ողորմած ի վերայ այրեաց և գերեաց և իրաւարար զրկելոց։

Յայսմ աւուրքս եղև կոտորած զօրացն Հայոց յԱնձաւացեաց գաւառին, ի բանակն կոչեցեաց անուն նենգութեամբ առն[:Ա. Բ. Դ. Ե. առ.] քաջին Ապլղարիպայ։ Վասն զի թագաւորն Անձաւացեաց, որում անուն Դերենիկն ասէին, եհան զԱպլղարիպն ի սպարապետութենէ զօրաց իւրոց, զայր հզօր և զքաջ, և եդեալ ի տեղի իւր զՍարգիս զոմն ազատ։ Եւ կարի յոյժ վիրաւորեալ լինէր հզօրն Ապլղարիպ. և յայնժամ բանատու լինէր առ հզօրսն[:Տպ. զօրսն.] այլազգեաց, և զամենայն պատճառս ծանուցանէր նոցա և ասաց[:Տպ. ասէր.], թէ՝ «Ես ոչ ելից ի պատերազմ ընդ ձեզ. և արդ՝ ի գիշերի յարուցեալ եկայք ի վերայ բանակիս մեր. և ահա այս նշան ձեզ իմոյ վրանին, յորդան կարմիր է, և ի վերայ բլրին հարեալ կայ, և զօրք իմ ընդ իս»։ Իսկ զօրք այլազգեացն եկին ի վերայ նոցա յանկասկած ժամու. և էր թագաւորն և զօրքն իւր ի մեծ ուրախութեան, և ի գիշերի անկան ի վերայ զօրացն Հայոց զօրք այլազգեացն և արարին կոտորած մեծ. և մեռան բազում պատերազմողք և երևելի քաջք։ Բայց ապաշաւելի այս իսկ էր, վասն զի չէր պատերազմ ի պատեհ ժամու. և արարին ձերբակալ զԴերենիկ զթագաւորն. և ընդ Ապլղարիպայ վրանովն[:Ա. Դ. վրանօք.] ոչ իշխեաց անցանելոք, վասն զի կայր ընդ[:Գ. Դ. Ե. Տպ. ի վրանին.] վրանին զօրօք իւրովք պատրաստական։ Եւ յայնժամ տարան[:Ա. դ. Ե. Տպ. տարան զթագաւորն.] զԴերենիկ ի Հեր քաղաքի։

Յայնմ աւուր Վարագ և ամենայն վանորայք անէծս ցաւագինս և սաստիկս կարդացին Ապլղարիպայ, միայնակեացք և միաբանակեացք դղրդեալ ի վերայ նորա լուծին զնա ի հաւատոց և հանին է արտաքս ի յեկեղեցւոյն Աստուծոյ։ Իսկ Ապլղարիպայ եկեալ ի միտս իւր՝ լայր, վասն զի էր այր հաւատարիմ և երկիւղած յԱստուծոյ, և կարի յոյժ ապաշաւէր զհեղումն արեան քաջարանցն զօրացն Հայոց։ Եւ յայնժամ արցուկ լինէր վասն թագաւորին, եթէ յորում բերդի կայ արգելած ի Հեր քաղաքի. և ծանուցին նմա եթէ ամիրայն Ապլհաճա ի կապանացն արձակեաց զԴերենիկն, և յամենայն ժամ հանէ զնա ի խաղ գնդին ի մայտանն՝ արտաքոյ քաղաքին Հերայ։ Եւ լուեալ զայս Ապլղարիպ ուրախ լինէր յոյժ և յուղարկեալ գաղտաբար առ թագաւորն Դերենիկն և ասէր ցնա այսպէս. «Ահա ես յայս[:Տպ. յայս անուն.] ինչ ժամու յայնմ տեղւոջ լինիմ. ամենայն կարողութեամբ պատրաստ արա զքեզ, ընտիր և ի սուր ձիոջ հեծիր, և հանց ջանա որ ի յիս անկանիս»։ Եւ յաւուր միում Ապլհաճա ելեալ խաղայր ի գունդն բազում ազատօք իւրովք, և արք հազարք և զինուք շուրջ զնոքօք, և Ապլղարիպն կայր ի քմին[:Բ. ի միջին.] յիսուն արամբք. և Դերենիկն ի բուն պարոնաց[:Բ. Ե. պանաց. Գ. պալատաց. Տպ. ի բունպանաց.] աւագէն խնդրեալ իւր սուր ձի և տուեալ ինչս իւր. և յայնժամ Դերենիկն եհար զգունդն և վարէր ի դիհն, ուր Ապլղարիպ թագուցեալ կայր ի մէջ անտառախիտ[:Տպ. անտառախիտ ծառաց.] դրախտացն Հերայ, և քահեալ[:Տպ. գահեալ.] զերիվարն ուժգին՝ ի բաց թողեալ զգունդն և ելս արարեալ։ Եւ տեսեալ ամիրային Ապլհաճէի և զօրացն, զհետ յարձակեցան մեծաւ ցասմամբ, և թագաւորն յԱստուած յուսացեալ գնայր քաջապէս և անկանէր առ Ապլղարիպն։ Իսկ ի զօրացն այլազգեաց ոմն խափշիկ, այր հզօր և քաջ, ընթացեալ զհետ և հասանէր ի վերայ Ապլղարիպայ, և որպէս զառիւծ գոչեաց Ապլղարիպն, հասեալ ի վերայ նորա, և գազանաբար հարկանէր զնա, և յերկուս բաժանեաց և պատառեաց զնա ի վերուստ մինչև ցերանսն։ Եւ տեսեալ զայն այլազգեացն՝ ի փախուստ դարձան. և Ապլղարիպ ձայն տուեալ քաջ արանց իւրոց, զհետ յարձակեալ և հասանէր ամիրային Ապլհաճէի. և կամեցաւ զնա ի ձիոյ առնուլ և մինչև ի դուռն քաղաքին վարեաց զնա. և ամիրայն որպէս զփայլակն մտանէր ընդ դուռն քաղաքին Հերայ։ Յայնժամ Ապլղարիպն պողովատ ճկռովն հարկանէր զերկաթի դուռն քաղաքին և պատառեալ զերկաթն և յայն դեհն անցուցանէր, որ և անել[:Տպ. անելանելի.] մնաց ճկռուն մինչև ցայսօր ժամանակի. և ի տեղն պնդեցին որպէս զբևեռն։ Եւ այսպիսի օրինակաւ ի ծառայութենէ եհան զթագաւորն զԴերենիկ քաջն Ապլղարիպն։ Այս ինչ եղև ի ճուաշ գաւառին Հայոց աշխարհին, ի գևղն՝ որ կոչի Բակ, սահմանակից Վասպուրականայ։

<milestone unit="section" n="425"/>Իսկ ի շարժել յաւելմամբ թուականս[:Ա. թուականիս.] Հայկազունեաց ազգիս ի յամս ՆԻԵ եղև կոչումն յԱսսաւծոյ սրբոյ հայրապետին Հայոց Անանիայի. և ձեռնադրեցին հանդերձ բազմութեամբ յաթոռ կաթուղիկոսութեան Հայոց զլաւն ի բնաւիցս զերանելին զՎահան. որ էր գլուխ ժողովոյն[:Գ. Ե. Տպ. ժողովրդեան.] կաթուղիկոսն Աղուանից տէր Յովհաննէս։ Արդ՝ ի յայսմ ամի նստաւ յաթոռ հայրապետութեան տանն Հայոց տէր Վահան ի մեծն Արգինա հրամանաւ Անանիայի, Յովհաննիսի և Աշոտոյ Հայոց թագաւորացն։

Յայսմ ժամանակի ապստամբեցաւ ռմն իշխան անօրէն ի վերայ Վասլի Հոռոմոց թագաւորին, որում[:Ա. Բ. Գ. Դ. Ե. որում անուն.] ասէին Սկելառոս, զօրաժողով արարեալ բազմութեամբ անիրաւաց և անօրինաց և սրով անցուցանէր զաշխարհն Հոռոմոց. և բազում զօրօք գայր հասանէր և մտանէր յաշխարհն Հայոց, և արար անթիւ կոտորած օտարացեալն յԱստուծոյ։ Եւ յայնժամ զօրքն Հայոց հասանէին ի վերայ նորա և յաղթահարեցին[:Ա. Գ. Դ. Ե. Տպ. յաղթեցին.] անօրէն իշխանին այն մեծաւ յաղթութեամբ, և կոտորածով[:Ա. Գ. Դ. Ե. Տպ. կոտորելով.] փախստական արարին զնա։ Իսկ նա ոչ համարձակեցաւ դառնալ յերկիրն Հոռոմոց, արար զյոյս իւր ի յազգն Տաճկաց, և գնաց անօրէնն եմուտ ի Բաղդատ քաղաք. և զկնի երեք ամի ելեալ անտի և գայր մեռանէր յերկիրն[:Տպ. յաշխարհն.] Հոռոմոց յազգն իւր։

<milestone unit="section" n="432"/>Դարձեալ ի թուականութեանս Հայոց ՆԼԲ մեռանէր սուրբ հայրապետն Հայոց Վահան, կացեալ զամս հինգ[:Գ. եօթն.] ի յաթոռ սրբոյն Գրիգորի. և ձեռնադրեցին յաթոռ կաթուղիկոսութեան Հայոց զտէր Ստեփանոս՝ զայր աստուածազգեաց, զարդարեալ ամենայն բարի առաքինութեամբ որ ի Քրիստոս Յիսուս. նստուցանեն զնա հայրապետ Հայոց հրամանաւ և օրհնութեամբ տեառն Վահանայ. որ էր իսկ գլուխ ժողովոյն[:Ա. Գ. Դ. Ե. Տպ. ժողովոյն կաթուղիկոսն.] Աղուանից տէր Յովհաննէս, ընդ ժամանակս Վասլին Յունաց թագաւորին, և Յովհաննիսի և Աշոտոյ Հայոց արքայից, և Սենեքերիմայ որդւոյ Ապուսահլի. որդւոյ Աշոտոյ որդւոյ Դերենկանն, որդւոյ Գագկայ Արծրունեաց յազգէն[:Դ. ազգաւ.] Սարասարայ։

Արդ ի սոցա աւուրս զօրաժողով արարեալ անօրէն և պիղծ բռնակալն Պարսից Մամլան, ամիրապետն անօրինաց և ժանդաբարու գազանութեամբն իւրով իբրև զարիւնարբու վիշապ յարձակեալ գայր ի վերայ հաւատացելոցն Քրիստոսի և խորհեցաւ կոտորած մեծ ածել ի վերայ աշխարհին Հայոց։ Եւ գայր խաղայր ահագին և անհամար բազմութեամբ և ելից զլերինս և զդաշտս զօրօք իւրովք. և յահէ անօրինին սասանեալ դողայր ամենայն երկիր, և սրով և հրով գերեաց զբազում տեղիս. և զեկեղեցիս հրկէզ արարեալ խափանեաց յօրհնութեանցն[:Տպ. յօրհնութեանցն Աստուծոյ.] և բազում բանս հայհոյութեանց ի վեր ի բարձունս խօսեցաւ առ Բարձրեալն։ Եւ անդ էր տեսանել զմեծ և զահեղ կատարածն[:Ե. Տպ. կոտորածն.] քրիստոնէից ի յահէ չար գազանին այն, զի զբարկութիւն չար թիւնիցն իւր որպէս զմաղձ դառնաշունչ եհեղ ի վերայ հաւատացելոցն. և գայր հասանէր այսքան բազմութեամբն յԱպահունեաց գաւառին, յերկիրն Դաւթի կուրապաղտին՝ Վրաց իշխանին։ Եւ գրեաց թուղթ առ աստուածասէր և սուրբ այրն Աստուծոյ Դաւիթ կուրապաղատն եթէ[:Ա. Բ. Գ. Դ. և.] չարաչար բանիւք ըսպառնացեալ նմա և խօսէր զայս ինչ. «Մի՜ խաբեսցէ ոք զքեզ, ո՜վ այր դու Դաւիթ, ամենաքարշ[:Դ. Տպ. ամենագարշ.] և ժանդ և նեխեալ ալեօքդ, զի ահա՝ թէ ոչ վաղվաղակի առաքեսցես ինձ զհարկս տասն տարւոյ և պատանդ զորդիս ազատաց քոց և գիր ծառայութեան ինձ՝ այժմ հասեալ գամ ի վերայ քո մեծաւ զօրութեամբս իմով և ո՞վ իցէ այն, որ փրկեսցէ զքեզ ի ձեռաց իմոց, զի ահա չարաչար և դառն նեղութիւն ածից ի վերայ քո, պիղծ և դառն ալևոր»։ Եւ այսպիսի բազում սպառնալեօք որոտայր ի վերայ նորա։ Իսկ յորժամ ընթերցաւ Դաւիթ զթուղթն անօրէն իշխանին Մամլանայ[:Բ. Գ. Ե. Մամնայ.], ի դառնութենէ թղթոյն՝ զթուղթն արտաքս ձգեաց և ինքն լալով առ Ասաուած աղաչանս արձակէր և ասէր. «Զարթո՜ զզօրութիւնս քո Տէր և յիշեա Տէր իմ, զոր արարեր ընդ Ռափսակ և ընդ Սենեքարիմ անօրէն թագաւորն Ասորեստանեայց[:Տպ. Ասորեստանեայց. զի ահա ]. և զայս բանքս անօրէնութեան և նա խօսեցաւ, Տէր իմ Յիսուս Քրիստոս, մի՜ անտես առներ զհաւատացեալքս սուրբ անուն[:Տպ. յանուն.] քո»։

Յայնժամ հրամայեաց ժողով լինել զօրաց իւրոց զազատս և զամենայն հեծելազօրս իւր, զՎաչէ և զՏևդատ և զՓերոն և զայլ զօրսն[:Բ. զարսն.] Հայոց աշխարհին. հետևակս աղեղնաւորս երեք հազար, և ձիաւորս երկու հազար և հինգ հարիւր։ Եւ անօրէնն Մամլանն կայր բանակեալ[:Ա. Գ. Դ. բնակեալ.] յԱպահունիս ի գևղն[:Բ. Դ. Ե. գեղն.], որ Խօսօնս կոչէին, երկու հարիւր հազարով։ Եւ Դաւիթ յարուցեալ գնայր ընդդէմ չար գազանին Մամլանայ և զամենայն աշխարհն յաղօթս և ի պաղատանս և յաղաչանս մեծաւ պաղատանօք[:Տպ. հառաչանօք.] ի խնդրուածս Աստուծոյ կացուցանէր։ Եւ գնաց իջաւ Դաւիթ ի սահմանս Ապահունեաց և զԿարմրակէլն զայր քաջ՝ եօթն հարիւր ձիաւորով պահապան գիշերոյն կացուցանէր. և ինքն Դաւիթ զամենայն գիշերն յաղօթսն Աստուծոյ անցուցանէր[:Դ. մատուցանէր.]։ Եւ յառաւօտու պահուն գայր ոմն ի զօրաց այլազգեացն հազար ձիաւորով, որ էր և նա պահապան զօրաց նորա։

Եւ ի գիշերին յայնմիկ ընդ միմեանս հարան. և էր լոյս լուսնին սաստիկ, և յայնժամ երևեցաւ[:Ա. Գ. Դ. եզև. Ե. Տպ. էր.] սակաւ ինչ անձրև ի վերայ լերանց, և ամենայն լերինքն փայլատակէին իբրև զբոց հրոյ. և տեսին զայն զօրքն այլազգեաց, կարծեցին թէ այն ամենայն բազմութիւն զօրաց քրիստոնէիցն իցեն[:Բ. իցեն զօրքն.] և յայնժամ առ հասարակ ի փախուստ դարձան։ Եւ Կարմրակէլն տեսեալ զի դարձան ի փախուստ[:Տպ. զփախուստ նոցա.]՝ սրով ի վերայ յարձակեցաւ և իբրև զանտառ մայրի կոտորէր զնոսա յանխնայ. կալաւ զկինն Մամլանայ և զիւր պատերազմի ձին և վաղվաղակի յուղարկեաց առ Դաւիթ, և ձայն աւետեաց մատուցանէին նմա՝ եթէ հարաք[:Գ. Ե. Տպ. հարաք զնա.] զՄամլան։ Եւ նա դեռ յաղօթս կայր առ Աստուած. և լուեալ զայս Դաւիթ՝ հիանայր։ Եւ յայնժամ զհետ մտեալ ամենայն զօրօքն՝ արարին զզօրսն անօրինացն փախստական սաստիկ կոտորածով, առին անթիւ և անհամար գերութիւն և աւար ոսկւոյ և արծաթոյ։ Եւ անօրէնն Մամլան գնաց[:Տպ. իջաւ.] ամօթով յաշխարհն իւր և ամբարտաւանեալ յոյժ ընդ Աստուած՝ և յերկինս ոչ հայեցաւ բնաւ և զիւր անարժան աղօթսն ոչ մատուցանէր Աստուծոյ։

Իսկ յետ ամաց ինչ խորհեցան չար խորհուրդս վասն սուրբ և արդար իշխանին Դաւթայ սպանանել զնա. և չար իշխանաց իւրոց նմանեալ լինէին[:Տպ. լինէր.] Կայենի և այլոց սպանողացն։ Եւ յարուցին ի չար խորհուրդս իւրեանց զարհի եպիսկոպոսն Վրաց աշխարհին զԻլարիոն. և այս Իլարիոնս զԱստուած կրկնակի ի խաչ եհան, վասն զի ի կենդանարար մարմին և յարիւնն Քրիստոսի դեղ մահու խառնեաց և արար զապրեցուցիչն՝ մահացուցիչ. և զկնի սպանող պատարագին իւրոյ դնէր ի բերան սուրբ իշխանին զմասն խորհրդոյն խառնեցեալ մահաբեր դեղօք[:Ա. Գ. Դ. Ե. Տպ. մահադեղօք.] յանդիման Աստուծոյ ի մէջ եկեղեցւոյն։ Եւ գիտացեալ աստուածասէր իշխանին Դաւթի, ոչ ինչ խօսեցաւ բնաւ, այլ առեալ դեղ բժշկութեան շիջուցանել[:Դ. շիջուցանէր.] զցաւսն ի մարմնոյ իւրոյ։ Իսկ անօրէն եպիսկոպոսն Իլարիոն դարձեալ բորբոքեցաւ ի չար խորհուրդսն իւր և մտեալ ի սենեակն՝ մինչ ննջէր բարեպաշտն Դաւիթ և խաղաղիկ ի քուն կայր, և առեալ նորա զբարձն ի սնարիցն դնէր ի վերայ բերանոյն Դաւթին և անկեալ սաստկապէս ուժգին ի վերայ նորա և չարչարանօք խեղդէր զաստուածասէր կուրապաղատն զԴաւիթ. զորս յետ սակաւ ամաց թագաւորն Վասիլ ըմբըռնեալ[:Ա. Գ. Դ. Ե. Տպ. բռնեալ Բ. բռնեաց.] զանօրէն եպիսկոպոսն Իլարիոն, քար մեծ կապեաց ի պարանոցն նորա, ընկէց զնա յովկիանոս և զայլ միաբանեալսն յազատացն, և անդ սատակեցան անիծից վաստակաւորքն, վասն զի հայր անուն էր[:Ա. Դ. Տպ. անուանէր.] Դաւիթ կուրապաղատն թագաւորին Վասլին, և վասն այնորիկ կորոյս զնոսա։

<milestone unit="section" n="434"/>Եւ ի լինել թուականութեանս Հայոց ՆԼԴ[:Գ. Ե. Տպ. ՆԼԴ ամին.] մեռանէր Հայոց հայրապետն տէր Ստեփանոս, և ձեռնադրեաց յաթոռն իւր զերանելին զտէր Խաչիկ, վասն զի էր այր փառաւոր և տեղեակ աստուածային կտակարանացն։ Առ սա եկեալ թուղթ ի Հոռոմոց պատրիարգէն ի Թէոդորոսէն[:Դ. Թէոդոսէ.], որ նստէր ի մայրաքաղաքն Մելտենի, վասն զի էր այր կորովի և հըմուտ գրոց պատուիրանաց. և վարդապետն Հայոց Սամուէլ գրեաց ընդդէմ նորա զպատասխանիսն վայելուչ և ցանկալի բանիւք, որ եղև իսկ հաճելի թուղթն այն ամենայն լսողացն, ևս առաւել մեծարեալ եղև առաջի Թէոդորոսի պատրիարգին[:Գ. Ե. Տպ. պատրիարգին և եղև մեծ բարեկամութիւն ընդ Թեոդորոսի պատրիարգին Հոռոմոց և ընդ տէր Խաչիկ կաթուղիկոսին Հայոց։] Հոռոմոց և առաջի Խաչիկ կաթուղիկոսին Հայոց։

<milestone unit="section" n="435"/Իսկ յաւուրս ժամանակաց տօմարիս Հայոց ի յամի ՆԼԵ ապստամբեաց ռմն իշխան ի վերայ թագաւորին Վասլի, իշխանն Հոռոմոց Մօրավարդ[:Ա. Մօրվանդ. Բ. Ե. Տպ. Մաւրոյ Վարդ.], և արար աւերակս զմեծ մասն Հոռոմոց աշխարհին. և շրջեալ երթայր ընդ երկիր սրով և գերութեամբ։ Եւ ժողովեալ զօրքն Հոռոմոց ի վերայ նորա, հալածական արարին զնա յաշխարհն Տաճկաց, զոր յետ ամի միոյ եկեալ մեռանէր ի թագաւորէն Վասլէ։

<milestone unit="section" n="437"/>Դարձեալ ի թուականութեանս Հայոց ՆԼԷ[:Գ. Ե. Տպ. ՆԼԵ.] ամի եղև սաստիկ շարժ ընդ ամենայն արարածս, և փլաւ սուրբն Սոփի ի Կոստանդնուպօլիս։ Եւ յայսմ ամի կամեցաւ թագաւորն Վասիլ զաշխարհն Բուլղարաց ածել ի հաւանութիւն իւրոյ թագաւորութեանն. և առաքեաց առ Ալի Օսմանն թագաւորն Բուլղարաց և առ ամենայն իշխանսն աշխարհաց գալ յերկըրպագութիւն իւրոյ թագաւորութեանն. իսկ նոքա ոչ եկին զհետ հրամանաց թագաւորին Վասլի։

Յայնժամ թագաւորն Վասիլ ժողով[:Բ. զօրաժողով] արար զամենայն աշխարհն իւրոյ թագաւորութեանն և մեծաւ սրտմտութեամբ յարձակեցաւ ի վերայ աշխարհին Բուլղարաց և սրով և գերութեամբ ապականէր զերկիր։ Իսկ թագաւորն Բուլղարաց Ալի Օսմանն[:Ա. Բ. Դ. Ալօսիան. Տպ. Ալիւսիանոս.] ժողով արարեալ և գայր բազում զօրօք ի վերայ Վասլին, և արարին սաստիկ պատերազմ ընդ միմեանս։ Եւ թագաւորն Բուլղարաց յաղթեաց Վասլին և դարձոյց զամենայն[:Տպ. քաջութիւն զօրացն.] զօրսն ի փախուստ մինչև ցԿոստանդնուպօլիս. և առին բազում աւար և գերութիւն ի զօրաց Վասլին. և Վասիլն լի ամօթով մտանէր ի Կոստանդնուպօլիս։ Եւ յետ երկու ամի դարձեալ ժողով արարեալ[:Գ. Դ. Ե. Տպ. արար.] թագաւորն Վասիլ և գնաց ի վերայ թագաւորին Բուլղարաց առ ի խնդրել զվրէժս իւր. և հանդիպեալ զօրացն Բուլղարաց, դարձոյց ի փախուստ զնոսա և վարէր[:Ա. Դ. բերէր.] առաջի իւր։ Եւ նեղեաց Վասիլն զաշխարհն Բուլղարաց սովով, սրով և գերութեամբ և դարձաւ եմուտ ի Կոստանդնուպօլիս մեծաւ ուրախութեամբ։

<milestone unit="section" n="440"/>Արդ յորժամ բարձրացաւ թուականութիւն Հայոց յամի ՆԽ մեռանէր Հայոց կաթողիկոսն Տէր Խաչիկ, որ կացեալ յաթոռ հայրապետութեան Հայոց ամս վեց և ձեռնադրեաց յաթոռ իւր զտէր Սարգիս, որ էր այր կորովի գիտութեամբ պատուիրանացն Աստուծոյ. և էր սա հաճոյ Աստուծոյ և մարդկան, և էր կիրթ վարուց առաքինութեանց, և լուսաւոր վարդապետութեամբն իւրով զարդարեաց զեկեղեցին Աստուծոյ։

Յայսմ ամի զօրքն Եգիպտոսի, որ Մախր Արապիկք կոչին, մտին յաշխարհն Անտիոքայ քաղաքին և բազում աւերմամբ[:Ա. Բ. Դ. արեամբ.] լցին զամենայն գաւառն. և ժողովեցան զօրք Հոռոմոց ընդդէմ նոցա ի պատերազմ. և ի հանդիպիլ միմեանց արարին փախստական զզօրսն Հոռոմոց և զմեծամեծ իշխանս գերի առին և տարան յԵգիպտոս։ Իսկ յետ երկու ամի ելանէր մեծ տունն[:Ա. Բ. Դ. Տպ. տուկն.] Հոռոմոց և գայր բազում զօրօք ի վերայ աշխարհին Հայոց. և սրով և գերութեամբ անողորմ յարձակեցան ի վերայ հաւատացելոց Քրիստոսի. և գազանաբար սպանմամբ ընթանայր իբրև զօձ թունաւոր, որ և ելից իսկ զտեղի անհաւատ ազգացն։ Եւ եղև ի մտանելն նորա յաշխարհն Հայոց, ժողովեցան ընդ յառաջ[:Բ. Ե. առաջ.] նորա զօրքն Հայոց ազատացն, և ի դիպելն[:Դ. դիմելն.] ընդ միմեանս բախեցին գազանաբար, և քաջ ընդ քաջս ելանէին և անպարտելի հանդիսանային յերկու կողմանց։ Եւ անդ էր տեսանել զսաստիկ կոտորած յերկուց կողմանցն. և յայնժամ ի սաստկանալն մեծի պատերազմին, եղեն պարտեալ զօրքն Հոռոմոց առաջի զօրացն Հայոց և դարձան ի փախուստ դիմօք յաշխարհն իւրեանց ամօթ երեսօք մազապուրծ փախմամբ։

Յայսմ ամի ելեալ գայր ամիրայն Տաճկաց, որոյ անուն երկայնաձեռն կոչէին, և բազում զօրօք ի յաւեր և ի գերութիւն մատնեաց զԵդեսացւոց աշխարհն, և վիշտս մեծամեծս[:Ա. մեծամեծս էած.] ի վերայ Ուռհայոյ և անցանէր ընդ մեծ գետն Եփրատ, և գերեաց զայն կոյս զսահմանսն Հայոց աշխարհին և դարձաւ մեծաւ յաղթութեամբ յաշխարհն Ափրիկեցւոցն։

<milestone unit="section" n="446"/>Եւ եղև ի փոխել թուականութեանս Հայոց ամի ՆԽԶ ելանէր յերկինս աստղ մի գիսաւոր և երևեալ սոսկալի և ահաւոր տեսլեամբ լուսատեսիլ[:Գ. Ե. Տպ. լուսաւոր.] և զարմանալի։

<milestone unit="section" n="449"/>Իսկ յամի ՆԽԹ թուականութեանս Հայոց եղև սէր և միաբանութիւն մեծ ընդ թագաւորն Վասիլ և ընդ Սենեքարիմ արքայն Հայոց։ Եւ յայսմ ամի եղև վախճան Սահակայ մարզպանին Վարաժնունեաց Տեառն։

<milestone unit="section" n="455"/>Յորժամ լինէր թուականն Հայոց ՆԾԵ[:Գ. Դ. Ե. Տպ. ամ.]. զօրաժողով արար թագաւորն Վասիլ զամենայն աշխարհս տէրութեան[:Գ. ե. տէրութեամբ իւրով.] իւրոյ և խաղայր գնայր ի վերայ աշխարհին Բուլղարաց. և բազում ժամանակս արարեալ յաշխարհն այն մեծաւ պատերազմաւ։ Եւ յայնմ աւուրսն[:Տպ. յայսմ աւուրքս.] մեծ խռովութիւն եղև ի քաղաքն ի Կոստանդնուպօլիս և յամենայն աշխարհն Յունաց, վասն զի յաւուր մեծի զատկին մոլորեալ եղեն ի կատարելոյ զսուրբ Յարութեան օրն Զատկին. և ամենայն վարդապետք տանն Յունաց ընդ ստութեամբ փակեցին զուղղորդ պատուիրանս Աստուածաշունչ գրոց և զսուտ և ըզխաբեբայ տումարն հակառակամարտին Իրիոնի[:Տպ. Ռիօնի.] ընկալան, և զճշմարտագիր տումարն մեծին Անդրիասայ ոչ ընկալան, այլ ածին նոքա զլըրումն Զատկին ի կիրակիէն ի շաբաթն և զկնի աւուր միոյ Զատիկ արարին, զոր պարտ էր զկնի ութ աւուրն կատարել. և ամենայն տանն Յունաց մոլորեալ ի սուրբ Զատկէն, և եղև սուգ մեծ ի վերայ սուրբ եկեղեցւոյն Կոստանդնուպօլսի, ևս առաւել ի սուրբ և յաստուածակերտ քաղաքն յԵրուսաղէմ, զի հպարտութեամբ բարձրավզեալ ածին զԶատիկն ի յաւուր Ծառզարդարին[:Գ. Ե. Տպ. Ծաղկազարդին.], և եղեն հակառակողք ամենայն ազգաց տունն Յունաց, ևս առաւել Քրիստոսի, վասն զի պատերազմեցան ընդ Հոգւոյն Սրբոյ տունն փիլիսոփայից։ Եւ յայնմ Զատկի ոչ վառեցաւ լոյս կանթեղացն ի սուրբ գերեզմանն աստուածընկալ ի քաղաքն յԵրուսաղէմ, վասն զի սուտ էին, անօրէնութեամբ արարին Զատիկն իւրեանց։ Իսկ յայնմ աւուր ազգն անօրինաց, որ կային[:Տպ. կայր.] ի քաղաքն Երուսաղէմ, իբրև տեսին զԶատիկն քրիստոնէիցն ի մէջ սուրբ Յարութեանն, կոտորեցին սրով զամենայն քրիստոնեայսն՝ հոգիք իբրև տասն հազար, և լցաւ սուրբ Գերեզմանն Քրիստոսի արեամբ աղօթաւորացն. և դեռ մինչև ցայսօր կան ոսկերք նոցա լցեալ ի յայրի անդ յարևմտից կուսէ քաղաքին Երուսաղէմի, զոր այժմ Մանկանց նշխարք[:Բ. շարք.] կոչեն զնոսա։ Արդ զայս այսպէս արարին հանճարեղ իմաստունքն Յունաց։

Իսկ թագաւորն Վասիլ իբրև յաղթեաց և էառ զթագաւորութիւնն Բուլղարաց, դարձաւ ի Կոստանդնուպօլիս մեծաւ ուրախութեամբ։ Եւ յորժամ լուաւ զայս ամենայն կոտորածս[:Բ. Դ. կատարածս.], որ եղև[:Ա. Գ. Դ. Տպ. եղև վասն.] սուրբ Զատկին, կոչեաց զամենայն իմաստունսն Յունաց և հարցանէր զպատճառն. և նոքա ըստ կամաց իւրեանց սկսան բազմադիմի մոլորեցուցանել զթագաւորն օտարոտի պատասխանատրութեամբն։ Եւ ծանեաւ թագաւորն զայլակերպ պատասխանիս նոցա, իմացաւ՝ որ սուտ էին և մոլորեալք։ Իսկ յառաջագոյն լուեալ էր թագաւորն վասն Հայոց վարդապետացն եթէ յաղթողք և կորովիք են գրոց պատուիրանաց, և յանուանէ գիտէր վասն Յովսեփայ Ընծայուց հօրն և յաղագս Յովհաննիսի, որ հոմանուն ասէին Կոզեռն. և յայնժամ գրեաց առ Յովհաննէս արքայն Հայոց, զի առաքեսցէ զնոսա առ[:Ա. Դ. առ ի քննել.] ինքն ի Կոստանդնուպօլիս, զի ի նոցանէ գիտասցէ զճշմարիտ պատճառն և զուղղորդ Զատիկն։ Իսկ նոքա ոչ առին յանձն գնալ, այլ թղթօք գեղեցկաշար[:Տպ. գեղեցկազարգ.] բանիւք հասկացուցին զթագաւորն ամենայն խորին քննութեամբ։ Եւ յայնժամ հակառակեալ կղերիկոսք և ոչ հաւանեցան թղթոյն, մինչև դարձեալ թագաւորն Վասիլ յուղարկեալ ի Հայք առ Յովհաննէս շահնշահն և առ Տէր Սարգիս կաթուղիկոսն Հայոց և մեծաւ խնդրուածօք ետ բերել առ ինքն զՀայոց վարդապետն զՍամուէլ, այր կորովի և յաղթող և կացուցանէր զնա յատենի խօսել ընդ վարդապետացն Յունաց։ Իսկ իմաստունքն Յունաց շարժեցին ի վերայ Սամուէլի զամենայն գրեանս տանն Յունաց, և ոչ կարացին շարժել զնա ի ճշմարտութեանց անտի։ Եւ սկիզբն արար Սամուէլ ի յառաջին աւուրն արարչութենէն և գայր հասանէր մինչև ցվերջին պատկեր աւուրն և զամենայն պատճառ պատճենից սուրբ արանց յառաջին իմաստնոցն հաստատուն կացուցանէր։ Եւ հաճոյ լինէր թագաւորին ամենայն բանք նորա. և ասէին իմաստունքն Յունաց ընդ[:Գ. Ե. Տպ. առ.] թագաւորն. «Ով տէր արքայ, հրամայեա և ած այսր զմեծ վարդապետն Եբրայեցւոց, որ բնակեալ է[:Տպ. կայ.] ի կղզւոջն Կիպրացւոց, այր կորովի և հմուտ տումարի և ամենայն արուեստից[:Բ. իմաստից.] ի մանկութենէ իւրմէ»։ Եւ յուղարկեալ թագաւորն ի Կիպրոս և ածէր զՄուսի վարդապետն Եբրայեցւոց։ Եւ նա կացեալ յատենի առաջի թագաւորին Վասլի, այր ճարտարաբան և հզօր, և սկսանէր խօսել զարուեստս տումարին և յամօթ և սուտ արար զամենայն իմաստունս տանն Յունաց և գովէր զբանսն Սամուէլի Հայոց վարդապետին։ Իսկ թագաւորն յոյժ տրտմեալ ի վերայ վարդապետացն Յունաց և զբազումս եհան ի պատուոյ եկեղեցւոյն և ընկէց ի փառաց և զվարդապետն Հայոց յուղարկեալ մեծաւ պարգևօք յաշխարհն Հայոց։

<milestone unit="section" n="452"/>Դարձեալ ի յաւուրս Վասլի Յունաց թագաւորին և ի Հայոց թուականութեանն ՆԾԲ ելանէր աստղ մի ի տեսիլ հրոյ երևեալ ի յերկինս, նշան բարկութեան արարածոց և կատարածի[:Տպ. կատարած.] աշխարհի։ Եւ եղև շարժ սաստիկ ընդ ամենայն երկիր, մինչև կարծեալ բազմաց՝ թէ եհաս օրն վերջին և կատարածի աշխարհի, և որպէս առ ջրհեղեղաւն՝ երերեալ դողաց ամենայն արարածք. և յահէ բարբառոյ բարկութեանն[:Գ. Ե. Տպ. բարկութենէն.] բազումք անկեալ մեռանէին և զկնի այնր բարկութեան անկանէր ցաւ յերկիր, որ անուանեալ կոչի Խովիկ, և անցոյց զբազում գաւառս և երթեալ հասանէր մինչև ի Սեբաստիա. և ցաւն այն երևէր յայտնապէս ի մարմինն և ի դառնութենէն ոչ ժամանէին խոստովանութեան և հաղորդութեան։ Եւ մարդ և անասուն պակասեցան յերկրէ, և մնացեալ չորքոտանիք՝ անմարդ[:Ա. Գ. դ. Ե. Տպ. անմարդ մնացեալ շրջէին ի վերայ երկրի.] շրջէին յերկրի։

<milestone unit="section" n="460"/>Իսկ ի թուականին Հայոց ՆԿ զօրաժողով արար թագաւորն Վասիլ և գնայր ի վերայ աշխարհին Բուլղարաց և յաղթեաց թագաւորութեան նոցա և մաշեաց ի սուր սուսերի զբազում գաւառս մեծաւ բարկութեամբ. և յաւեր և ի գերութիւն մատնեաց զամենայն արևմուտք և բնաջինջ եբարձ զամենայն թագաւորութիւնս Բուլղարաց և դեղ մահու արբուցանէր Ալիօսխանին առն քաջի՝ Բուլղարաց թագաւորին. և այսպիսի օրինակաւ հանէր զնա ի կենաց, առեալ զկին նորա և զորդիս արկանէր ի Կոստանդնուպօլիս։

<milestone unit="section" n="465"/>Յորժամ թուականութիւնն Հայոց հասանէր ի յամս ՆԿԵ[:Ա. Գ. Ե. Տպ. ՆԿԷ.], զարթեաւ աստուածասաստ բարկութիւնն ի վերայ ամենայն քրիստոսական[:Գ. դ. Ե. Տպ. քրիստոնէից.] ժողովրդեանն և երկրպագողաց սուրբ Խաչին, զի զարթեաւ վիշապն մահաշունչ հանդերձ մահաբեր հրով, եհար զհաւատացեալս Սրբոյ Երրորդութեանն։ Յայսմ ի թուականիս սասանեցաւ հիմունք առաքելականացն և մարգարէականացն, վասն զի օձք թևաւորք հասին և կամին[:Ա. Դ. կամէին.] ցոլանալ ընդ ամենայն աշխարհս հաւատացելոցս Քրիստոսի. այս է առաջին ելն արեանարբու[:Տպ. արիւնարբու.] գազանացն։ Ընդ աւուրսն ընդ այնոսիկ զօրաժողով լինէին խուժադուժ ազգն անօրինացն, որք անուանեալ կոչին Թուրք, և հասեալ մտանէին յաշխարհն Հայոց ի Վասպուրական գաւառին և անողորմ ի բերան սրոյ կոտորէին զհաւատացեալքս Քրիստոսի։

Յայնժամ հասանէր համբաւ կատարածիս այս առ թագաւորն Սենեքարիմ. յայնժամ աւագ որդւոյ նորա Դաւթի ժողովեալ զզօրս ազատացն հասանէր ի վերայ Թուրք բանակին. և հարան սաստկապէս ընդ միմեանս ահաւոր պատերազմաւ։ Իսկ մինչև յայնմ ժամանակին չէին բնաւ տեսեալ Թուրք զօրք հեծելոց. և ի հանդիպիլն նոցա՝ տեսին այլակերպ զնոսա. աղեղնաւորս և հերարձակս իբրև զկանայս. և յայնժամ զօրքն Հայոց չէին սովոր պատրաստ լինիլ ընդդէմ նետիցն. և քաջաբար ի վերայ այլազգեացն յարձակեցան[:Բ. արձակեցան.] և առ հասարակ մերկացուցին զսուսերն[:Ա. Գ. Բ. Դ. զսուսերս.] իւրեանց ի պատենիցն և արիաբար ի պատերազմ ընթանային արիական գունդն Հայոց և զբազումս յայլազգեացն սատակէին։ Իսկ այլազգիքն նետաձգութեամբ զբազումս ի զօրացն Հայոց վիրաւորէին խոցելով։ Եւ տեսեալ զայն ամենայն Շապուհ՝ ասէր ցԴաւիթ. «Դարձիր, թագաւոր, յերեսաց թշնամեացս, վասն զի ի նետիցս վիրաւորեալ եղեն մեծ մասն զօրացս, գնասցուք և ընդդէմ այսմ զինուցս[:Ա. Դ. զինուորացս.], զոր տեսանեմք առ այլազգիսդ, ա՜յլ զգեստ պատրաստեսցուք ընդդէմ նետիցդ»։ Իսկ Դաւիթ առ մեծութիւն իւր հայելով, հպարտացեալ մեծաւ ամբարտաւանութեամբ, ոչ լսէր Շապհոյ, դառնալ[:Տպ. դառնայր ի պատերազմ.] ի պատերազմէն։ Յայնժամ Շապուհ բարկութեամբ դիմեաց ի վերայ Դաւթի և բռնցի հարեալ զթիկունսն ուժգնակի մղէր զնա դառնալ. վասն զի Շապուհ էր այր քաջ և պատերազմող հզօր և էր մանկակալ և սնուցիչ Դաւթի, վասն այնորիկ անահ էր ի նմանէ. և այսպիսի օրինակաւ դարձուցանէր զԴաւիթ հանդերձ զօրօքն։ Եւ գնացին յՈստան քաղաքն և պատմեցին թագաւորին Սենեքարիմայ և ասացին զորպիսութիւն այլազգեացն կերպարանաց։ Եւ լուեալ Սենեքարիմայ յոյժ վիրաւորեալ լինէր. ոչ եկեր և ոչ էարբ, այլ կայր մտախորհ, լի տրտմութեամբ և զգիշերն ամենայն անքուն անցուցանէր և նստեալ քննէր զժամանակագրութիւնս և զասացուածս աստուածախօս տեսանողացն, զսրբոց վարդապետացն, և գտանէր գրեալ ի գիրսն զժամանակն ելանելոյ Թուրքաց զօրաց և գօրականաց. և ծանեաւ զկորուստ և զկատարած ամենայն երկրի. և գտանէր ի գիրսն գրեալ այսպէս, եթէ «Ի ժամանակին յայնմիկ փախիցեն յարևելից յարևմուտս, ի հիւսիսոյ ի հարաւ, և հանգիստ ոչ գտանեն[:Գ. գտանիցեն.] ի վերայ երկրի, վասն զի արեամբք ծածկին դաշտք և լերինք. և այս էր զոր ասաց Եսայի եթէ «Սմբակք երիվարաց նոցա[:Ա. նոցա իբր զմէմ.] հաստատուն»։

Յայնժամ խորհեցաւ տալ զաշխարհ հայրենեաց իւրոց յարքայն Յունաց Վասիլ և առնուլ զՍեբաստիա և գրէր վաղվաղակի առ թագաւորն. զոր իբրև լուաւ թագաւորն Վասիլ ուրախ եղև և ետ նմա զՍեբաստիա, և տայր սենեքերիմ զաշխարհն Վասպուրականի. թեմաբերդս ՀԲ և գևղս ՏՆ և զվանորայսն ոչ ետ, այլ ահեաց իւր աղօթարարս, ՃԺԵ վանք և ետ զայս ամենայն գրով ի Վասիլն։ Եւ առաքեաց թագաւորն Վասիլ առ Սենեքերիմ առաքել առ նա զԴաւիթ թագաւորական ճոխութեամբ և առաքեաց զորդին իւր, ընդ նմին և որդիս ազատաց և զեպիսկոպոսն Տէր եղիշէ և բեռնակիր ջորիս Յ, բարձեալ գանձիւք և պէսպէս կազմութեամբ, և տաճիկ ձիս Ռ. և այսպիսի փառաւորութեամբ եմուտ Դաւիթ ի Կոստանդնուպօլիս և դղրդեցաւ քաղաքն և ելին ամենեքեան ընդ առաջ նորա և գարդարեցին զՓողոցս և զապարանս և գանձըս բազումս ցանէին ի վերայ նորա։ Եւ յոյժ ուրախացաւ թագաւորն Վասիլ ընդ տեսիլն Դաւթի և տարաւ զնա ի սուրբն Սոփի և արար զնա իւր որդեգիր և պատուէին գնա որպէս զորդի թագաւորի։ Եւ ետ նմա թագաւորն բազում պարգևս և դարձոյց զնա առ հայրն իւր և ետ նմա զՍեբաստիա բազում գաւառօք. և ելեալ Սենեքերիմ ամենայն ընտանեօք իւրովք և ռամկօք եկն ի Սեբաստիա և անտերացաւ աշխարհն Հայոց ի թագաւորաց և յիշխանաց։

<milestone unit="section" n="470"/>Ի թուականութեանս Հայոց ՆՀ ելանէր Վասիլն յարևելս անթիւ զօրօք և խնդրեաց ի թագաւորէն Հայոց զԱնի և զԿարս։ Եւ Յովհաննէս որդին Գագկայ խորհեցաւ տալ վասն թուլութեան սրտին իւրոյ. իսկ Վասիլն դարձաւ յաշխարհն իւր և գրեաց առ Գորգի թագաւորն Վրաց գալ նմա ի հնազանդութիւն. զոր ոչ ընկալաւ և ոչ յանձն էառ։ Յայնժամ գայ Վասիլն պատերազմաւ ի վերայ նորա, և զօրքն Վրաց գնացին ընդդէմ նորա և Ռատն և Զոյատն՝ արք քաջք՝ եղբարք Լիպարտին, ուժգին բախեցին զզօրսն Վասլին՝ մինչև սպանաւ Ռատն, զի ձին նորա խրեցաւ ի տեղի մի տիղմ և անդ սպանաւ. և ապա դարձան ի փախուստ զօրքն Վրացեաց. և զօրք Վասլին զկնի կոտորէին. և կացեալ Վասիլն անդ ամիսս Գ. մինչև հաւանեցոյց զնոսա և ի Տրապիզոն ձմերեաց։ Եւ գընայր առ թագաւորն Վասիլ Տէր Պետրոս կաթողիկոսն Հայոց և սուրբ վարդապետն Յովհաննէս Կոզեռն բազում սպասուք. և թագաւորն ընկալաւ զնոսա մեծաւ պատուով. և ի հասանելն մեծի աւուր մկրտութեան Տեառն մերոյ մեծարեաց թագաւորն զՏէր Պետրոսն և զվարդապետն Հայոց և ի վեր ետ կացուցանել քան զառաջնորդսն Յունաց և յառաջ Տէր Պետրոսի հրամայև աց օրհնել զջուրն, զոր իբրև արկանէր զմիւռոն սուրբ ձիթոյն ի ջուրն և հարկանէր սուրբ նշանաւն զջուրն, հուր սաստկապէս ցոլացեալ երևէր ի վերայ ջրոյն և կապեցաւ գետն առ վայր մի և ոչ շարժէր. և տեսեալ թագաւորին և զօրացն զարհուրեցան և խոնարհեալ թագաւորն՝ արկանէր զօրհնեալ ջուրն ի վերայ գլխոյն աջովն Տէր Պետրոսի։ Եւ դարձաւ Տէր Պետրոսն մեծաւ պարգևօք յաշխարհն Հայոց։ Իսկ Վասիլն յետ ժամանակաց գայ յԱնտիոք ի ծածուկ Գ արամբք հաւատարմօք և եկեալ ի Սեաւ լեառն ի տեղին, որ կոչի Պաղակձիակ, և ի հօրէ և յառաջնորդէ տեղւոյն առնու զքրիստոսական կընիքն և յայնմ հետէ եղև որպէս զհայր աշխարհիս Հայոց . . . . ։

<milestone unit="section" n="471"/>Ի թուականութեանս Հայոց ՆՀԱ մեռաւ Տէր Սարգիս կաթողիկոսն Հայոց և հաստատեաց յաթոռ իւր հայրապետ զՏէր Պետրոս։ Ի սոյն ամի իշխան ոմն յաղթանդամ ի տանէն Յունաց Նիկիփօռ անուն ծռվիգ յարեաւ ի վերայ Վասլին և կոչեաց ի միաբանութիւն իւր զթագաւորն Վրաց Գորգի և զորդիսն Գագկայ. գնաց յահէ նորա Դաւիթ առ նա զօրօքն Հայոց, և ահ մեծ եղև ի վերայ Վասլին։ Եւ յղեաց Վասիլն առ Դաւիթ աղաչանս, զի հնարեսցէ զկորուստ նորա։ Եւ ծռվիզն յոյժ սիրէր զԴաւիթ և խոստանայր նստուցանել զնա յաթոռ թագաւորութեան Հայոց. բայց Դաւիթ ոչ կամեցաւ լուծանել զդաշինս Վասլին։ Եւ յաւուր միում գնայր Դաւիթ ի տուն իւր խռովութեան աղագաւ և յարուցեալ Նիկիփօռն միայն և գրկեաց զնա և աղաչէր դառնալ. իսկ Դաւիթ ակնարկեալ արանցն, և նոյնժամայն սպանին զծռվիզն, և զօրքն նորա ցրուեալ եղեն փախստական. և լուեալ զայն Վասլին՝ ուրախ եղև յոյժ և տայր պարգևս Դաւթի զԿեսարիա և զԾամնդաւ և Խաւատանէքն հանդերձ սահմանօքն։ Եւ Վասիլն մեծաւ զայրացմամբ գայր ի վերայ Գորգէի Վրաց թագաւորին բազում զօրօք. և արարին Ձիօնից բերդին առաջի մեծ պատերազմ. և Գորգի փախստական լեալ անկանէր յամուր բերդըս և գրէր զանձն իւր ծառայ Վասլին և տայր պատանդ զորդին իւր։ Եւ յետ այնորիկ գնայր Վասիլն յաշխարհն Պարսից և բնակէր ի դուռն քաղաքին Հերայ. և էր ժամանակն ամառնային. և յաւուր միում եկն ձիւն սաստիկ ի վերայ բանակին և ոչ գիտէին զինչ արասցեն. և դարձան փախստական ի մեծ տագնապէն. և ծովացաւ երկիրն ի րազմութենէ ջրոյն. և եկեալ ի տեղի մի ոչ կարէին անցանել ի տղմոյն և գումարեալ ոչ գիտէին թէ զինչ արասցեն։ Ապա հրամայեաց թագաւորն կոտորել ի հետևակէն և կոտորեցին ԺԳՌ այր և լցին ի տեղին յայն և զօրքն անցին ի վերայ և եկեալ ձմերեաց ի Մելտենի։

<milestone unit="section" n="471prophecy"/>Ի թուականութեան Հայոց ՆՀԱ յամս կայսերն Յունաց Վասլի եղև յերկինս ահաւոր նշան և սոսկալի և բարկութիւն ի վերայ ամենայն արարածոց. ի Հոկտեմբեր ամսոյ Գ յերրորդ ժամու աւուրն պատառեցաւ վերին հաստատութիւնն երկնից յարևելից կուսէ մինչև յարևմուտս՝ ընդ երկուս հերձաւ կապուտ երկինդ և լոյս պայծառ յերկիր թափեցաւ ի հիւսիսային կողմանէ. և մեծաւ շարժմամբ դողաց ամենայն երկիր, և նախ քան զնուազիլ լուսոյն եղև գոջիւն և թնդիւն ահաւոր ի վերայ ամենայն արարածոց. խաւարեցալ արեգակն և աստեղք երևեցան որպէս ի մէջ գիշերի, և սուգ զգեցան ամենայն երկիր, և դառն արտասուօք աղաղակէին ամենայն ազինք առ Աստուած։ Եւ ապա յետ երեք աւուր ժողովեցան ամենայն իշխանք և ազատքն հրամանաւ թագաւորին Հայոց Յովհաննիսի և եկեալ առաջի սուրբ վարդապետին Յովհաննու Կոզեռանն, որ էր այր աստուածազգեաց և հրեշտակակրօն և լի իսկ առաքելական և մարգարէական գրոց գիտութեամբ։ Եւ յորժամ եկին իշխանքն Հայոց հարցանել զնա և իմանալ վասն հրաշալի տեսլեանն և նշանին և տեսին զսուրբ վարդապետն Յովհաննէս անկեալ ի վերայ երեսաց իւրոց տրտմութեամբ և լայր դառնապէս։ Եւ ի հարցանելն նոցա, նա դառն ոգով և աղիողորմ հառաչանօք ետ պատասխանի և ասաց. «Ո՜վ որդիք, լուարուք ինձ. վայ և եղուկ է ամենայն մարդկան, զի ահա այսօր հազար ամ է կապանացն սատանայի, զոր կապեաց Տէրն մեր Յիսուս Քրիստոս խաչիւն իւրով սրբով, մանաւանդ իւր սուրբ մկրտութեամբն ի Յորդանան գետն. և արդ արձակեցաւ սատանայ ի կապանաց իւրոց ըստ վկայութեան տեսլեանն Յովհաննու աւետարանչին, որպէս ասաց նմա հրեշտակն Աստուծոյ՝ թէ Ռ ամ կապեսցի սատանայ և դարձեալ արձակեսցի ի կապանաց իւրոց։ Եւ ահա այսօր արձակեցաւ սատանայ ի հազար ամէ կապանաց իւրոց, որ Հայոց թուականն և ՆՀԸ ամ է և կալ զառաջինն ՇԾԲ, որ լինի ՌԼ ամ. զերեսուն ամն տուր յառաջ քան զմկրտութիւնն և կալ զհազարն մինչև ցայսօր։ Եւ արդ վասն այսորիկ եղև պատառումն երկնից։ Եւ ահա յայսմհետէ ոչ ոք կարասցէ կալ հաստատուն ի հաւատս Քրիստոսի և ի պատուիրանսն Աստուծոյ ո՜չ հայրապետ և ո՜չ վարդապետ, ո՜չ եպիսկոպոս և ո՜չ քահանայ, ո՜չ աբեղայ և ո՜չ կրօնաւոր, ո՜չ իշխան և ո՜չ ժողովուրդ. իշխանք յարենան ի գողս և յաւազակս և յափշտակողս, դատաւորք ի կաշառս և յանիրաւ դատաստանս, կրօնաւորք թողուն զանապատս և զմենաստանս և յաշխարհի սբաղմունս դեգերին և շրջին ընդ փողոցս և ի մէջ կանանց, ատեն զաղօթս և թողուն զկարգս կրօնաւորութեան իւրեանց, սիրեն ըզվարս աշխարհի և զհետ երթան գովեստից մարդկան, որոճալով որոճեն զդիւական երգս և փքացեալ ի վերայ ընկերացն ասելով թէ՝ Ես կըցորդ և մեղեդի գիտեմ և դու ոչ. և այսու պատճառաւ պղտորեն զկարգ ժամատեղացն. լինին և բազումք ուսումնատեացք, ձոյլք և դատարկաբանք, տրտնջողք և ամբաստանողք՝ և ուր ուրեք երևի ճշմարտութիւն ի մարդիկ, զի լինին կամապաշտք, անձնասէրք և ընկերատեացք, շոգմոգք, քսուք, ստախօսք, հպարտք, փառասէրք, անձնահաճք, ինքնահաւանք, որկորամոլք, գինեսէրք և ցանկասէրք։ Որդեա՜կք իմ, ահա յայսմհետէ խափանեսցի փառաբանութիւնն Աստուծոյ ի մարդկանէ և ոչ երևի ճշմարտութիւն առ մարդիկք։ Այլ և իշխանք պիղծ և մեծախտիւ յանդգնեալ և մոլորեալ. թողուն զհոգս շինութեան տանց և զյաջողուածըս գործոց և միշտ և հանապազ ի գինարբուսն դեգերին վասն սիրոյ և ցանկութեան չար և պիղծ ախտին. հայրապետք և եպիսկոպոսունք և քահանայք և կրօնաւորք արծաթասէրք առաւել քան աստուածասէրք։ Որդեա՜կք իմ, ահա յայսմհետէ սատանայի կամքն առաւել կատարեսցի յորդիս մարդկան քան զԱստուծոյն և ի ձեռն անարժան պատարագողացն, որ յայսմ հետէ լինելոց է, բարկանայ Աստուած ի վերայ արարածոցս, ևս առաւել ի վերայ մատուցողին զնա, զի յանարժանիցն պատարագելոց է Քրիստոս և յանարժանսն բաշխի. և առաւել վիրաւորելոց է Տէր մեր Յիսուս Քրիստոս ի յան արժան քահանայիցն քան զչարչարիլն և զխաչիլն ի Հրէից, զի արձակեցաւ սատանայ ի հազար ամէ կապանաց իւրոց, զոր կապեաց Քրիստոս։ Եւ զայս, որդեա՜կք իմ, պատուիրեմ ձեզ հառաչանօք սրտիւ լալով և ողբալով, վասն զի քակտին բազումք ի հաւատոց և պարծանօք ուրանան զՔրիստոս, և վասն այսորիկ խաւար կալաւ զամենայն արարածս»։ Զայս այսպէս ասաց սուրբ վարդապետն Հայոց վասն կատարածի բարկութեան նշանին և այլ բազում ինչ ճառեաց, որ կատարելոց էր ի վերայ հաւատացելոցս, զոր ահա ամենայն ինչ կատարեցաւ մի առ մի ի ձեռն ելից կատաղի և շուն ազգին թուրքաց, անօրէն և պիղծ որդւոցն Քամայ։

Յայսմ ամի ի թուականութեանս և ահաւոր նշանիս մեռանէր սուրբ թագաւորն Հոռոմոց Վասիլ, կացեալ յաթոռ թագաւորութեան Հոռոմոց ամս յիսուն և ութ. և [կոչեցեալ:Ա. Բ. Գ. Ե. Տպ. կոչեալ.] զեղբայր իւր զԿոստանդին, և մինչդեռ կենդանի էր դնէր զթագն ի գլուխ եղբօրն իւրում և նստուցանէր զնա յաթոռ թագաւորութեանն իւրոյ և երկրպագանէր ի վերայ երեսաց իւրոց. և զամենայն թագաւորութիւնն իւր նմա յանձն [արարեալ:Ա. Գ. Դ. Ե. Տպ. արար.] և անդարձ արարեալ նմա վասն աշխարհին Հայոց, զի հայրաբար [սիրով:Ա. Դ. սիրով և զթով.] խնամեսցէ զազգն զայն։ Դարձեալ զորդիսն Սենեքարիմայ նմա յանձն արար՝ զԴաւիթ և զԱտոմ և զԱպուսահլ և զԿոստանդին՝ և զամենայն իշխանս տանն Հայոց և պատուիրեաց բարի մտօք կալ հանապազ ի վերայ հաւատացելոցն Քրիստոսի։ Վասիլն զամս յիսուն և ութ թագաւորեաց ի վերայ Հոռոմոց, սրբութեամբ և կուսութեամբ վարեաց զայս կեանս, և բարի խոստովանութեամբ ննջեաց ի Քրիստոս Յիսուս, և թաղեցին զնա ընդ սուրբ թագաւորսն բարի յիշատակաւ։

Յայսմ ամի մեռաւ և Սենեքարիմ թագաւորն Հայոց, և տարան զնա ի գերեզմանատունն հարց իւրոց, ուր առաջին թագաւորքն Հայոց թաղեալ կան ի Վարագայ, վանքն սրբոյ նշանին և անդ թաղեցին զՍենեքարիմ ընդ հարսն իւր. և հաստատեալ լինէր թագաւորական իշխանութիւնն տանն Հայոց յաւագ որդին իւր ի Դաւիթ, վասն զի էր այր փառաւոր և պատուական և ահարկու ի վերայ երկրի։

Յայսմ ամի մեռաւ և [Գուրգի:Ա. Դ. Գագիկ. Գ. Գուրգէն.] թագաւորն Վրաց, և նստուցին յաթոռ նորա զորդի նորա զԲագրատ, թագաւորեալ ի վերայ ամենայն աշխարհին [Վրաց:Բ. Հոռոմոց.]։

Արդ ի յայսմ ամի թագաւորեաց Կոստանդին եղբայր Վասլին ի վերայ ամենայն աշխարհին Հոռոմոց։ Եւ եղև Կոստանդ այր բարի և աստուածասէր, ողորմած այրեաց և գերեաց, անյիշաչար ի վերայ ամենայն յանցաւորաց, վասն զի սա արձակեաց զամենայն բանտարկեալսն ի կապանաց և զկորստական [տունն:Ա. տունսն.], զոր արարեալ էր Վասիլն, հրամայեաց այրել հրով, զոր Վասիլ լի իսկ արարեալ էր իշխանօքն Յունաց, վասն ահի թագաւորութեանն գաղտ ի ծածուկ խեղդամահ արարեալ զփառաւորսն Յունաց. և կախեալ կային զգեստօքն ընդ փողիցն ի ճանկս երկաթիս. զոր տեսեալ Կոստանդին՝ լայր [:Տպ. իջոյց.] զնոսա և հրամայեաց զնոսա թաղել և զտունն հրով ասաց այրել. և մեղադիր լինէր եղբօրն [իւրոյ:Ա. Գ. Դ. Ե. Տպ. իւրոյ և ասէր.] եթէ «Երբ մահն առաջի կայ, այս է՞ր է չարաչար [մահս:Ա. մահացուցեալ.] վասն մարմնաւոր և անցաւոր կենաց»։ Եւ ինքն Կոստանդին խաղաղութեամբ կացեալ յաթոռ թագաւորութեան Հոռոմոց՝ քաղցրութեամբ հովուեաց զամենայն հաւատացեալս Աստուծոյ և կացեալ յաթոռ թագաւորութեանն զամս չորս, և մեռանէր բարի խոստովանութեամբ ի Քրիստոս Յիսուս և բարի յիշատակաւ գնաց առ հարս իւր. և սուգ մեծ լինէր աշխարհին՝ զրկեալ [յայնպիսի:Ա. Բ. Գ. Դ. Ե. յայնպիսի քաղցր.] թագաւորէն։ Եւ մինչդեռ կենդանի էր Կոստանդին, սա զդուստր իւր զԿուրազոյնի կին ետ Ռոմանոսի մեծի իշխանին, վասն զի որդի ոչ գոյր նոցա։ Եւ Ռոմանոսն նստեալ յաթոռ թագաւորութեանն Հոռոմոց, և ամենայն երկիրն եկին նմա ի հնազանդութիւն։

<milestone unit="section" n="479"/>Իսկ ի թուականութեանս Հայոց յամի ՆՀԹ զօրաժողով արար թագաւորն Հոռոմոց Ռոմանոսն զամենայն զօրսն Յունաց աշխարհին և խաղայր հասանէր բազմութեամբ ի վերայ աշխարհին Տաճկաց և եկեալ բանակեալ ի վերայ ամուր բերդին, որ կոչի [Ազաղ:Ա. Դ. Ե. Տպ. Ազազ.], մերձ ի [Հալպ:Գ. Հալէպ. Բ. Ե. Հալապ.] քաղաք. և ժողովեցան զօրքն Տաճկաց անթիւ բազմութեամբ և եկին ի վերայ թագաւորին Ռոմանոսի։ Եւ թագաւորն զարհուրեալ լինէր և ոչ համարձակէր ելանել ի պատերազմ ընդ զօրսն Տաճկաց, վասն որոյ և զանգիտեալ երկեաւ, զի թուլամորթ էր և տկար և յոյժ չարաբարոյ և կարի հայհոյիչ ուղղափառ հաւատոյ. և յաղագս այսորիկ զօրքն ոչ էին ընդ նմա միաբան և խորհէին զի ի ժամ պատերազմին թողցեն զնա ի մէջ զօրացն Տաճկաց և ինքեանքն զերեսս [դարձուցանիցեն:Ա. Դ. դարձուսցեն. Գ. Ե. դարձուցանեն.] ի պատերազմէն, զի սատակեսցի անօրէն թագաւորն։ Յայնժամ մի ոմն իշխան ի զօրաց իւրոց, որ կոչէր Ապուքապայն, որ յառաջն վրանապահ էր լեալ Դաւթի կիւրապաղատին Վրաց, սորա ազդ արարեալ թագաւորին զնենգութիւն զօրացն. և զայս լուեալ թագաւորն և երկեաւ յոյժ և յարուցեալ լինէր փախստական ի գիշերի հանդերձ մեծամեծօք իւրովք։ Եւ լուեալ զայս զօրքն Տաճկաց յարձակեցան զհետ զօրացն Հոռոմոց և արարին սաստիկ կոտորածս իբրև քսան հազարաց. և ցրուեցան զօրքն Հոռոմոց մի առ մի ընդ երեսս [դաշտի:Գ. Դ. Ե. Տպ. երկրի. Ա. երկրի, որ և իսկ ինքն թագաւորն ևս եղև որոշեալ ի զօրացն և ոչ գիտացին զնա, թէ զինչ եղև։]։ Եւ զկնի չորեքտասան աւուր շինական ոմն ի քաղաքէն Կուրիսոյ գտանէր զթագաւորն Ռոմանոս անկեալ ի մէջ ծառոցն և կայր [ընդարմացեալ:Ա. անշնչացեալ.] իբրև զմեռեալ ի ցրտոյն. և թողեալ զգործս իւր տարաւ զնա ի տուն իւր և դարմանեալ զնա էած ի կենդանութիւն և ոչ գիտէր թէ ով ոք իցէ. և յետ աւուրց եհան արձակեաց զնա զհետ արանց։ Եւ հասեալ ի Մարաշ քաղաք, ժողովեցան առ նա մնացեալ զօրքն և տարան զնա ի Կոստանդնուպօլիս։ Իսկ զկնի աւուրց ինչ [անցելոյ:Բ. Գ. Ե. Տպ. անցանելոյ.] կոչեաց Ռոմանոս զայրն զայն և արար զնա տէր ամենայն [գաւառացն:Ա. Գ. Դ. Ե. Տպ. գաւառին.] Կուրիսոյ, մեծաւ պարգևօք յուղարկեաց զնա ի տուն իւր մեծաւ գոհութեամբ։

<milestone unit="section" n="480"/>Դարձեալ ի վերանալ Հայոց թուականութեանս ամին ՆՁ մեռանէր ամիրայն Ուրհայոյ քաղաքին, որում անուն ասէին Շէպլ։ Յայնմ ժամանակին նստէր յՈւրհայ երկու ամիրայ, Շէպլն և Ուտայրն. և կայր ի քաղաքն Ուրհայոյ երեք կլայ, երկու կլայն և երկու բաժին քաղաքին՝ Շէպլային էր, և մէկ կլայն և մէկ բաժին քաղաքին՝ Ուտայրին էր։ Եւ երկոքեանն ունէին խորհուրդ զմիմեանս կորուսանել։ Եւ յաւուր միում Ուտայրն զՇէպլն ի ճաշ հրաւիրեաց. և հանեալ զնա արտաքոյ քաղաքին, որ կոչի Արճիճի վանք, ուր քարէ սիւն կայ հանդէպ կլային, և գրեալ էին երկոքեանն իւրաքանչիւր զօրս ի քմին գաղտ ի միմեանց։ Եւ յորժամ Շէպլն ազդ արար զօրաց իւրոց սպանանել զՈւտայրն, հասին վաղվաղակի զօրքն Ուտայրայ և սպանին զՇէպլն։ Եւ արար Ուտայր ժողով ի վերայ աւագ կլային Շէպլայ և կամեցաւ պատերազմաւ առնուլ զնա։ Եւ էր Սալման ոմն բերդապահ վերին[:Տպ. ի վերին.] կլայն. և նեղեաց զՍալմանն Ուտայր սաստիկ պատերազմաւ. և անճարեալ[:Ե. Տպ. անճարակեալ.] Սալմանն և առաքեաց առ Նսրտօլ, որ էր մեծ ամիրայն Տաճկաց, որ նստէր ի Մուփարգին, և տայր[:Ա. Բ. Դ. տայ.] զկլայն Ուրհայոյ ի նա. և Նսրտօլ[:Ա. Դ. Սրտօլ.] առաքեաց ի կլայն Ուրհայոյ զՊայէլ[:Ե. Տպ. զՊալէլ. Դ. զՊապէլ.] ռայիսն հազար ձիաւորով և տարաւ զՍալման առ ինքն կնաւն և որդւովքն, և արար իւր մեծ պարգևք։ Իսկ Ուտայր այլ ինչ ոչ կարաց առնել, այլ նենգութեամբ միաբանեցաւ ընդ Պայէլ ռայիսն և գաղտ խորհէր սպանանել զնա. զոր իմացեալ Պայէլն և մինչ էին ի գինարբուսն արտաքոյ քաղաքին, սպանանէր զամիրայն Ուտայր և տիրեաց ամենայն քաղաքին Ուրհայոյ։ Յայնժամ կինն Ուտայրայ յորժամ տեսաւ՝[:Ա. ետես.] թէ սպանաւ Ուտայր, քաշապէս յարեաւ ի վերայ Պայէլին և կապեաց սեաւնշանակ և մտաւ[:Ա. եմուտ.] ճիչկան յամենայն ազգն Արապկաց և ասէր՝ թէ «Թուրք[:Տպ. Քուրթ.] ազգն եկին առին զհայրենի քաղաքն Արապկաց, և ըսպանին զայրն իմ՝ զամիրայն Ուտայր»։ Եւ այսու արար ժողովս բազումս, և յարուցեալ գայր[:Դ. գնայր.] ի վերայ Պայէլին. զոր իմացեալ Նսրտօլ՝ գայ բազում զօրօք ընդդէմ Արապկաց. և գնաց կինն Ուտայրայ ընդդէմ Նսրտօլայ և սաստիկ պատերազմաւ դարձուցանէր զնա ի փախուստ, և ինքն գայր իջանէր ի վերայ Պայէլ ռայիսին և արար ի վերայ կլային ահագին պատերազմ։ Եւ անճարեալ Պայէլն, ելս իրացն ոչ գտանէր, յուղարկեալ առ Նսրտօլ և ծանուցանէր զվտանգն իւր և ասէր, թէ «Ի նեղութիւն[:Ա. Գ. Ե. Տպ. ի նեղութեան.] կամ ես և ամենայն Քրթաստան»։ Ապա անճարեալ Նսրտօլ առաքեաց զՍալման ի կլայն Ուրհայոյ և տարաւ զՊայէլն ի քաղաքն իւր ի Մուփարգին. և կինն Ուտայրի ոչ դադարէր զամենայն աւուրս պատերազմել[:Ա. պատերազմիլ.] ընդ Սալման։ Յայնժամ ձանձրացեալ ի նմանէ Սալմանն և առաքեաց ի Սամուսաթ առ Մանիակ իշխանն Հոռոմոց, որ անուանեալ կոչէին Գէորգ[:Տպ. Գորգ.]. գրեաց առ նա Սալման և ասէր. «Եթէ առցես ի Հոռոմոց թագաւորէն ինձ իշխանութիւն և գաւառս, ես տաց զՈւրհա ի ձեռս քո»։ Զոր լուեալ Մանիկայ յոյժ ուրախ լինէր և խոստացաւ նմա մեծաւ երդմամբ, զի ի թագաւորէն Հոռոմոց կատարեսցէ իւր զամենայն, զոր ինչ խնդրեաց և տալ նմա հայրենիս և իշխանութիւնս և որդւոց իւրոց։ Եւ յայնժամ կոչեաց Սալման զՄանիակ և երետ[:Ա. ետ.] զկլայն Ուրհայոյ ի նա։ Եւ գայ Մանիակն չորս հարիւր արամբք և ի գիշերի գաղտ գայր ի դուռն կլային. և ազդ արարին Սալմանին զգալն Մանիկայ. և Սալման առեալ ի ձեռս իւր զբանալիս կլային և ելանէր առ Մանիակ՝ երկիրպագանէր նմա և տայր զկլայն ի նա, և ինքն ի նոյն գիշերի առեալ զկինն և զորդիսն իւր անցանէր[:Գ. Ե. Տպ. տանէր.] ի Սամուսաթ։ Եւ իբրև լուան զգալն Մանիակայ ազգն Տաճկաց՝ բազում և ահագին պատերազմ յարուցին ի վերայ Մանիակայ և ժողովեցան ի վերայ Ուրհայոյ անթիւ ժողովս, բախեցին ազգն Տաճկաց և ելան ի քաղաքէն։ Իսկ Ասորիքն ամրացան ի մեծ եկեղեցին ի սուրբն Սոփի. և զի վասն կանանցն իւրեանց և բազում ոսկւոյն և արծաթոյն ոչ համարձակեցան մտանել ի կլայն, զի մի՜ յափըշտակեսցին ի նոցանէն, զի յետ սակաւ մի աւուրց հրով այրեցան բազումք ի նոցանէ և ամենայն ստացուածքն իւրեանց. և մնացեալքն փախըստական անկան ի կլայն առ Մանիակն և ապրեցան։ Վասն զի պատերազմ մեծ յարուցին Տաճկունքն ի վերայ եկեղեցւոյն սրբոյն Սոփիայ, վասն զի ի հիւսիսական կողմանէն մեքենայ[:Բ. Գ. Դ. Ե. Տպ. մքնայ.] եդին և ուժգին հարկանէին զեկեղեցին, մինչ ի հիմանց խախտեալ եղև. և ապա հուր ձգեալ ի ներս, այրեցին զբազումս. և անթիւ ստացուածք և մթերդ ամենայն բազմութեան քաղաքին այրեալ լինէր։ Եւ զկնի այսորիկ դղրդեցաւ ամենայն տունն Տաճկաց և գային ի վերայ Մանիկայ. և Մանիակ չորս հարիւր արամբք կայր ի հանդէս մեծ նահատակութեան ի կլայն Ուրհայոյ. և[:Ա. Գ. Դ. Ե. Տպ. և ամենայն.] մեծամեծք ամիրայքն յիւրաքանչիւր քաղաքացն[:Տպ. գաւառացն.] հասանէին ի քաղաքն Ուրհա, Եգիպտոս և ամենայն աշխարհքն Բաբելացւոց։ Եւ ահա գայր Շէպլն ի Խառանայ, այն որ զխոցն էառ ի ծառայէն Մանիակայ ի յՈւզառ[:Ա. Գ. Դ. Ե. Տպ. յՌուզ.] առնէն, որ թղթաւորի պատճառանօք յանկասկածս գնաց, իբրև մօտեցաւ, հարաւ ի վերայ ամիրային և ճկռովն հարկանէր զուսովն և ինքն որպէս զարծուի ի քաղաքէն[:Բ. Գ. Դ. Ե. ի քաղաքին.] խանդակն հասեալ անկանէր, իսկ ծին ի սաստիկ խոցուածոյն սատակեալ լինէր։ Գայր և Սալեհ ամիրայն ի Հլպայ, և Մեմուտն ի Դէմշկայ, Մահմէտն ի Հէմսայ, Ազիզն ի Մսրայ, Ալին ի Մընպիճայ, Ապոլայն ի Բաղդատայ, Խուրէշն ի Մօսլայ, Նսրտօլն ի Մուփարղինայ, Ալին ի յԱմթայ, Պշարայն ի ճըզիրայոյ, Ահմատն ի Խլաթայ, Զուրայն ի Բաղիշոյ, Հուսէնն՝ ի Հերայ, Կուտանն՝ ի Սաղամաստայ, Ահին ի յԱրզունէն[:Ա. յԱրզրումէն.], Ահվարն ի Տիզբոնէ[:Ա. ի Տիզբոնայ.], Ահլուն ի Պասարայոյ, Վրէայնն ի Կերկեսերոյն, Շահվարն ի նսեպոյն և այլ ևս քառասուն ամիրայք. որ ժողովեցան ի վերայ կլային Ուրհայոյ և զամենայն ժամանակն ամառնային նեղէին զկլայն մեծաւ պատերազմաւ։

Եւ յետ բազում աւուրց կամեցան Տաճկունքն հրով այրել զամենայն քաղաքն և գնալ զոր բնակիչք քաղաքին մեծաւ աղաչանօք և կաշառօք թափեցին յայրելոյ զքաղաքն և ասացին՝ եթէ Հոռոմք ի մէջ Տաճկացն ոչ կարեն պահել իւրեանց քաղաք, առ սակաւ մի ժամանակ թողուն և փախչին, և դառնայ ամենայն մարդ ի տուն իւր։ Եւ հաճոյ թուեցաւ բանս այս ի լսելիս ամենայն մեծամեծացն Տաճկաց։ Եւ յետ բազում նեղութեանցն և պատերազմացն գնացին ամենայն զօրքն Տաճկաց ի գաւառս իւրեանց. և Մանիակն կայր անդադար ի պատերազմն ի կլայն Ուրհայոյ. և գաւառացիքն ոչ դադարէին զտիւ և զգիշեր պատերազմել ընդ Մանիակն։ Իսկ Մանիակն և ամենայն արքն որ[:Ա. Բ. Գ. Դ. Ե. որք ընդ նմա էին.] ընդ Մանիակովն՝ կային ի մեծ նեղութեան, վասն գի հատաւ կերակուրն ի կլայէն, տնա մուտ լեալ ի քաղաքն և գտանէին իւրեանց կերակուրս[:Ա. Եւ լուեալ զայս ամենայն թագաւորն Ռոմանոս զոր ինչ արար Մանիակ, յոյժ ցնծալով ուրախ լինէր. և լցան բերկրանօք ամենայն ազգ հաւատացելոց Քրիստոսի։]։ Յայնժամ առաքեաց թագաւորն և տարաւ զՍալմանն և զորդիսն իւր և արար զնոսա փառաւոր իշխանս և տայր նոցա գաւառս, և եղեն քրիստոնեայք. և ամ յամէ թագաւորն զօրս առաքէ յՈւրհա և շինեաց յիւր անուն բերդ և անուանեաց զնա Ռոմանապօլիս։ Իսկ գաւառաց Արապիկքն յոյժ[:Ա. Գ. Ե. Տպ. յոյժ ի նեղութիւն. Դ. յոյժ նեղէին.] նեղութիւն արկանէին զզօրսն Հոռոմոց ի Սամուսաթայ ճանապարհին[:Ա. Բ. Դ. Տպ. ճանապարհէն.] մինչև ի յՈւրհա. և ամ յամէ անթիւ կոտորած լինէր քրիստոնէիցն, որ ոչ բաւէ բերան պատմել, զի որպէս զքարակոյտս երևէին ոսկերք անկելոցն. և Մանիակն կայր ի մեծ վտանգի։ Եւ զկնի այսորիկ թագաւորն Ռոմանոս խորհեցաւ շալկով հաց արկանել ի քաղաքն։ Եւ գային ի գիշերի վաթսուն հազար Հոռոմ կոնդորածք, անցան[:Ա. անցանէին.] ընդ Եփրատ գետն և գային ի յՈւրհա, իսկ այլ շէն ոչ գոյր ի գաւառն Ուրհայոյ, բայց միայն Լտարն. յորժամ հասին[:Ա. Գ. Դ. Ե. Տպ. հասան.] ի Պարսուր, հարաւ[:Ա. Գ. Դ. Ե. Տպ. անկաւ.] Շիպիպն ի վերայ նոցա և մինչև ի Դեսնաձորն կոտորեաց զվաթսուն հազար կոնդորատսն. և այսպիսի նեղութեամբ կայր Ուրհա, մինչև զօրացաւ քաղաքն և յաղթահարեաց զթշնամիսն[:Ա. թշնամեացն.]. և արար[:Տպ. արար թագաւորն.] ընդ նոսա սէր, և եղև խաղաղութիւն ի վերայ Ուրհայոյ, և դադարեալ եղև հալածանք քրիստոնէից։ Այս ամենայն եղև ի թագաւորութեան[:Ա. Դ. ի թագաւորութեան Հոռոմոց Ռոմանոսի և ի Հայոց թագաւորութեանն.] Աշոտոյ Բագրատունւոյ և ի հայրապետութեանն Տէր Պետրոսի Հայոց կաթողիկոսի։ Եւ յաւուրս Տուղրիլ Սուլթանին Պարսից տէրութեանն առաւ ի Տաճկաց քաղաքն Ուրհա։ Իսկ յետ այս ամենայն անցիցս և նեղութեանցս և չարչարանացս, զոր կրեաց քաջն Մանիակ, փոխեաց զնա Ռոմանոս և տայ զՈւրհա Ապուքապայ վրանպահուն Դաւթի Կուրապաղատին։

<milestone unit="section" n="481"/>Իսկ ի փոխել թուկանութեանս Հայոց տումարի յամս ՆՁԱ եղև սով սաստիկ ընդ ամենայն երկիր, և բազումք ի մարդկանէ մեռանէին յերեսաց սովոյն, և բազումք վաճառէին զկանայս և զորդիս իւրեանց յաղագս կարօտութեանց հացի. և ի բարկութենէ նեղութեանցս ընդ խօսելն ելանէր հոգին ի մարդոյն[:Ա. ի մարմնոյն. Գ. Ե. Տպ. ի մարդկանէ.]։ Եւ այսպիսի օրինակաւ մաշեցաւ երկիր ի սովոյն։

<milestone unit="section" n="483"/>Դարձեալ ի թուականութեանս մերում յամս նՁԴ մեռաւ Ռամանոս թագաւորն դաւով նենգութեամբ ի թագուհւոյն իւրմէ։ Քանզի դեղ մահու արբուցանէր անօրէնն թագաւորին և լուծանէր ի կենաց. և նստեալ լինէր յաթոռ թագաւորութեան Յունաց Միխայէլն հրամանաւ թագուհւոյն իւրոյ՝ դստերն Կոստանդեայ։

Յայսմ ժամանակի մեռանէր արքայն Դաւիթ՝ որդին Սենեքարիմայ արքային Հայոց, և տայ զիշխանութիւնն հայրենեաց իւրոց ի յեղբայրն իւր յԱտոմ, որ էր Ատոմս լցեալ առաքինութեամբ և արդարութեամբ և սուրբ վարուք ի Քրիստոս Յիսուս, լցեալ հեզութեամբ և քաղցրութեամբ, ողորմած ի վերայ տառապելոց, դարմանիչ աղքատաց և յոյժ սիրելի կրօնաւորական դասուն, և շինող եկեղեցւոյ և բազմացուցիչ վանորէից։

<milestone unit="section" n="484"/>Արդ ի յամս և ի թուականութեանս Հայոց ՆՁԴ խաղացեալ բազում զօրօք[:Բ. Գ. Դ. Ե. զօրք.] Տաճկաց և գային ի վերայ Ուռհայոյ. և անցան[:Ա. անցին.] յայնկոյս մեծ գետոյն Եփրատայ, սրով և գերութեամբ աւար հարկանէին զամենայն երկիր[:Տպ. երկիրն]. և բազում քրիստոնեայք վարեցան ի գերութիւն յաշխարհն Տաճկաց. կոտորեցին զԱլարն և զՍևերակ[:Բ. Դ. Ե. Տպ. Սևաւերակքն.] և զամենայն աղբերակունսն և զջրագնացս[:Բ. ջրակունսն.] նորա լցին արեամբ. և յայնքան սաստիկ կոտորածէն հոսեալ լինէր երկիրն յարենէ քրիստոնէիցն։ Յայսմ ամի ժողովեցան զօրքն Հոռոմոց և գային ի վերայ Տաճկաց. և էր զօրավար եղբայր Միխայլին՝ թագաւորին Յունաց. և հեծելոց բազմութեամբն հասանէր մինչև ի քաղաքն Մելտենի. և զարհուրեալ եղև և ոչ ելանէր ընդ զօրսն Տաճկաց ի պատերազմ։ Եւ լուեալ զայս զօրացն[:Դ. զօրավարն.] Տաճկաց դարձան յաշխարհն իւրեանց։ Այսպէս արարին և զօրքն Հոռոմոց և ոչ իշխեաց մտանել յաշխարհ Տաճկաց, այլ դարձան խաղաղութեամբ մտանել յաշխարհն իւրեանց, և ի դառնալն առաւել աւար[:Տպ. խաւար.] արկանէին քրիստոնէից քան զզօրսն Տաճկաց։

<milestone unit="section" n="485prophecy"/>Յայսմ տումարիս և ի թուականութեանս Հայոց ՆՁԵ խաւարեցաւ արեգակն ահաւոր և սոսկալի տեսլեամբ։ Վասն զի՝ զոր օրինակ եղև խաւարեալ ի խաչելութեանն Քրիստոսի, նոյն [օրինակաւ:Բ. Տպ. օրինակ.] ծածկեաց ըզլոյսն իւր և խաւար զգեցաւ. և լուսաւորքն աշխարհիս ի մութն և սեաւ դարձան, և ամենայն երկինք իբրև զկամար կամար կապեցաւ խաւարաւն. և եղև սևացեալ արեգակն ի միջօրէի, և ամենայն աստեղքն առ հասարակ երևէին որպէս ի մէջ գիշերի։ Եւ սաստկացաւ խաւարն և մութըն, և գոչեաց առ հասարակ ամենայն արարածք, և հնչեցին ամենայն լերինք և բլուրք, և դողաց սասանելով լերինք և ամենայն ապառաժք, և երերալով ծփայր համատարած մեծ ծովն Ովկիանոս և սուգ առեալ լայր զամենայն որդիս մարդկան։ Եւ եղև ի տեսանել զայս ամենայն որդւոց մարդկան, ահաբեկեալ լինէին յերկիւղէն որպէս մեռեալ։ Յայնժամ լայր որդի առ հայր իւր և լայր հայր ի վերայ [որդւոց:Գ. Դ. Ե. Տպ. որդւոց իւրոց.]. տղայք զարհուրեալք ի յահէն անկանէին ի գիրկս ծնողացն. մարքն աղետեալ սաստիկ [վառմամբ:Տպ. այրմամբ.] իբրև հրով՝ լային զտղայս իւրեանց։ Եւ այսպէս ահաբեկեալ կային ամենայն արարածք և յերկիւղէն պաշարեալ կային և ելս իրացն ոչ գտանէին, ընդ սոսկալի նշանն զարհուրեալ հիանային և ահաբեկեալ կային առհասարակ։ Յայնժամ Տէր Պետրոս [հայրապետն:Ա. Բ. Գ. Ե. վարդապետն.] Հայոց և թագաւորն Յովհաննէս յուղարկեալ արք փառաւորք առ սուրբ հայրապետն Հայոց Յովհաննէս, որ կոչէին Կոզեռն, զի ի նմանէ գիտասցեն զմեկնութիւն մեծ նշանին. զի էր այր սուրբ և սքանչելի ճգնութեամբ զարդարեալ, և մեկնիչ հին և նոր Կտակարանացն Աստուծոյ, լցեալ վարդապետական շնորհօք։ Իսկ որք առաքեցան առ վարդապետն Հայոց, Գրիգոր Մագիստրոսն որդին Վասակայ և [հայկազնին:Ա. Դ. հայկազան. Բ. Գ. Ե. Տպ. հայկազն.] մեծն Սարգիս և այլք ոմանք յազատաց տանն Հայոց և այլք ի քահանայիցն, զի [զերկրորդելն:Ա. Բ. Դ. Ե. Տպ. երկրորդեալն.] ահաւոր նշանին գիտասցեն։ Եւ եղև իբրև գնացին առ վարդապետն Հայոց, գտանէին զնա՝ զի դարձեալ կայր ի գետինն երեսք ի վայր ի [խոր:Ե. ի խոհ.] տրտմութեան, և թացեալ լինէր արտասուօք զգետինն. և ի սաստկութենէ լալոյն և ի դառն հառաչանաց, որ ելանէր ի բերանոյ նորին, ոչ ոք իշխէր ինչ հարցանել ցնա. վասն զի տեսանէին զնա ի խորին սուգս և յահագին տրտմութիւնս, և անդադար հեղոյր զարտասուսն և կոծէր զկուրծսն իւր։ Եւ յայնժամ նստան իշխանքն Հայոց մերձ [առ վարդապետն Յովհաննէս:Տպ. առ վարդապետին Յովհաննիսի.] և զվեց [ժամու:Տպ. ժամ.] աւուրն ոչինչ համարձակեցան խօսել և հարցանել վասն ահաւոր նշանին, և լային առհասարակ ամենայն եկեալքն առ նա։ Յայնժամ իբրև ետես վարդապետն Հայոց զողբումն ամենայն եկելոցն, բացեալ զբերանն իւր՝ սկսաւ խօսել հառաչանօք և բազում արտասուօք և սկսաւ լալ զամենայն ազգս հաւատացելոց, լայր և զկարդ քահանայական և զեղծումն սրբութեան սրբոյ խորհրդոյն, լայր և զեկեղեցի Աստուծոյ և զքակտումն [պատուիրանին:Տպ. պատուիրանաց.] որ ի նմա ծածկեալ կան աստուածեղէնքն։ Եւ սկսաւ այսպէս ասել ցիշխանսն Հայոց, «Ով փառաւոր որդիք իմ, լուարուք զբանս զայս ի վիրաւոր և ի վշտագնեալ Յովհաննիսէ. զի ահա այսօր լցան հազար ամ չարչարանաց Քրիստոսի խաչելութեանն և արձակմանն [Բելիարայ:Տպ. անօրէն Բելիարայ.], զոր կապեալ էր զնա Փրկիչն ի Յորդանան գետ, զոր յառաջին նշանէն ցուցաւ մեզ յառաջ քան չորեքտասան ամն զոր ասացաք, և [յայնժամ:Ա. Գ. Դ. Ե. Տպ. այժմ.] դարձեալ երկրորդեաց, զի նախ երկինք պատառեցաւ և երկիրս մթացաւ։ Եւ ահա յայսմ ամի լուսաւորքդ խաւարեցան և ամենայն արարած, վասն զի յայսմ հետէ ամենայն ազգք հաւատացելոց Քրիստոսի ի խաւար շրջելոց են. զի այսուհետև խաւարին [կարգք:Տպ. կարգք սուրբ.] եկեղեցւոյ Քրիստոսի յամենայն ազգաց հաւատացելոց, թուլանան ի պահոց և յաղօթից, պակասին յոյս հանդերձելոց, երկիւղ դատաստանին Աստուծոյ արհամարհի, բառնայ ճշմարիտ հաւատք յամենայն ազգաց, տկարանայ աստուածպաշտութիւն, ատեն զպատուիրանն Աստուծոյ, դիմադարձ լինին բանից սուրբ Աւետարանին Քրիստոսի. ամենայն ոք հակառակ գտանին սրբոց պատուիրանաց Աստուծոյ, արհամարհեն զբանս սուրբ վարդապետացն, անգոսնեն և ըզհրամանս կանոնաց սրբոց հայրապետացն, և այնու բազումք անկանին ի բարձրութենէ հաւատոց և ատեն զդրունս սուրբ եկեղեցւոյ, և ի ծուլութենէ պահոց և յաղօթից՝ կուրանան յաստուածպաշտութեանցն. բազումք մտանեն ընդ լծով անիծից, վասն զի ոչ [հաւանին:Գ. հաւատային.] խրատու աստուածեղէն բանիցն սուրբ առաշնորդացն։ Որդիք անիծանին ի ծնողաց իւրեանց առ ի յոչ հնազանդութենէ զաւակաց, ծնողքն չարչարին ի ծնընդոց իւրեանց. ցամաքեսցի գութ սիրոյ բարեկամաց ի հարց և ի զաւակաց։ Եւ ահա յայսմհետէ բազում հերձուածք մտանեն յեկեղեցի [Աստուծոյ:Ա. Դ. Աստուծոյ սուրբ.] ի ծուլութենէ հայրապետացն, վասն զի թուլամորթին և տկարանան և հաւատոյ քննութիւն ոչ առնեն և կան յիմարեալք։ Յաղագս արծաթոյն թողուն ի բաց զհաւատն, և պակասին օրհներգութիւնք ի տանէն Աստուծոյ, երկիւղն և ահ սոսկալի դատաստանին Աստուծոյ յաւուրն ահաւորի որ լինելոցն է՝ փարատեալ խափանին յամենայն մտաց. մոռանան զհատուցումն արդարոցն և մեղաւորացն, վասն զի մեղսասէրք և ցանկացողք լինելոց են չար ճանապարհին, փափաքանօք երթան ի մեղաց ժողովարանն, զի ահա ի թագաւորաց և յիշխանաց և յառաջնորդաց ապականելոց է երկիր։ Առաջնորդքն և իշխանքն լինելոց են կաշառասէրք և ստախօսք և սուտերդմունք և ի ձեռս կաշառացն թիւրեն զդատաստանս իրաւանցն աղքատին, և յաղագս այսորիկ առաւել բարկանայ Աստուած ի վերայ նոցա, զի զառաջնորդութիւնն և զիշխանութիւնն ընդ երեսաց վարեն և ոչ ըստ Աստուծոյ. և տիրեալ իշխանաբար ի վերայ վիճակին և ոչ ահիւն Աստուծոյ հովուել և ուսուցանել, որպէս պատուիրեաց սուրբ առաքեալն Պօղոս։ Իշխանք և դատաւորք պոռնկասէրք առաւել քան աստուածասէրք և ատեցողք լինին սուրբ ամուսնութեան և փակին ընդ [պոռնկութեան:Տպ. պոռնկութեամբ.] ախտին և սիրեն զկորուստ նմանեաց իւրեանց, մեծարեն զմատնիչսն և զգողսն, յափշտակեն անիրաւաբար զաշխատողաց զինչսն, անողորմ ի վերայ [ուղղել:Տպ. ուղիղ.] դատաստանացն։ Որդեակք իմ, ահա յայսմ հետէ ի հակառակութենէ առաջնորդաց փակելոց են դրունք սուրբ եկեղեցւոյ և վերանան սրբութեան կարգք յամենայն ազգէ. և յաղագս արծաթսիրութեան տան ձեռնադրութիւն բազում անարժանից և զամենայն պղծեալսն ածեն ի կարգ քահանայութեան. և յայնժամ պատարագի Քրիստոս ի ձեռն անարժան քահանայիցն և բազումք անարժանութեամբ հաղորդին ի նմանէ, ոչ եթէ ի փրկութիւն այլ ի դատապարտութիւն և ի կորուստ հոգւոյն։ Եւ ուր ուրեք կայ ճշմարիտ պատարագող Քրիստոսի սուրբ Խորհրդոյն [յաղագս ազգիս:Ա. Բ. Գ. Ե. Տպ. յազգս ազգս.], որ ի [ձեռն:Տպ. ձեռաց.] նոցա ողորմի Աստուած աշխարհի։ Որդեակք, զսուրբսն և զառաքինիսն վիրաւորեն և զանարատն դարձուցանեն ի քահանայութենէ առ ի չունելոյ արծաթ, ոչ տան զձեռնադրութիւն։ Եւ որպէս ասացաք՝ յառաջ քան զչորեքտասան ամն ի լինելոյ միւսումն նշանին, եթէ պակասին բազումք ի հաւատոց աստուածպաշտութեանց, վասն զի բազումք ի քահանայից և ի կրօնաւորաց թուլամորթին ի կրօնից իւրեանց, լինելոց են ցանկասէրք, ախտից փափագողք, որոճալով որոճեն զերգս դիւական. կրօնաւորքն փախչին յանապատէն և ատեն զսուրթ երամս ճըգնաւորացն և զվարս առաջին կրօնաւորացն ատեալ անարգեն. լինիցին խանգարիչք կարգաց և կրօնից, փախչին ի ձայնէ սաղմոսերգութեանցն Աստուծոյ։ Այս ամենայն լինելոց է, որդեակք իմ. [յազգս:Ա. Գ. Դ. Ե. Տպ. յաղագս.] այս յղփանան առաջնորդք աշխարհի արծաթսիրութեամբ և զամենայն անկեալս և զորոշեալս ի շնորհաց Որդւոյն Աստուծոյ յառաջ կոչեն և ածեն զնոսա ի կարգս քահանայական և զամենայն մերժեալսն գլուխ և առաջնորդ կացուցանեն ի վերայ ժողովրդեանն Աստուծոյ. և ոչ գիտեն զինչ գործեն, վասն զի կուրանան ի սաստկութենէ արծաթսիրութեանն։ Եւ առաւել ունիմ ասել զայս. զի ահա յայսմհետէ մեծաւ խոցմամբ վիրաւորելոց է Քրիստոս յանարժան քահանայիցն, քան զխաչիլն և զչարչարիլն ի Հրէից. զի պակասն ի նոցանէ վճարելոց է ի սոցանէ, և լսելոց է՝ եթէ «Ընկեր, վասն որո՞յ մտեր յայս հարսանիսս»։ Յայնժամ կապեալ ոտիւք և կապեալ ձեռօք հանեն զնա ի խաւարն արտաքին և զոր [ժողովեացն:Բ. ժողովեցան.]՝ կուտի կորստեամբ ի վերայ նորա։ Որդեակք իմ, ահա այս ամենայն լինելոց է ի յետին ժամանակս. զի արձակեցալ սատանայ ի հազար ամէ կապանացն, զոր կապեաց Քրիստոս խաչիւն իւրով. և երևեսցին ճշմարիտ հաւատացեալքն Քրիստոսի՝ կալով ընդդէմ նորա ի պատերազմն, զի ունի [պատերազմել:Ա. պատերազմիլ.] ընդ սուրբսն, որք պատուիրանաւն Աստուծոյ պահպանեալ կան ի կարգս ճշմարիտ խոստովանութեան Քրիստոսի Աստուծոյ [մերոյ:Ա. Դ. մերոյ այս էր պատճառն, որ խաւարեցաւ արեգակն.], որք կան յազգս ազգս։ Այսուհետև լինին յարձակմունք այլազգեաց՝ պիղծ զօրքն Թուրքաց անիծեալ որդւոցն Քամայ ի վերայ ազգաց քրիստոնէից, և ի սուր սուսերի մաշի ամենայն երկիր. սովով և գերութեամբ անցանէ ամենայն ազգ հաւատացելոցն Քրիստոսի. յանմարդ դառնան բազում գաւառք, բառնալոց է [զօրութիւնք:Ա. Դ. զօրութիւն.] սրբոց յերկրէ, քակտին բազում եկեղեցիք ի հիմանց, խափանեսցի խորհուրդ խաչին Քրիստոսի. ի բազմանալ անօրէնութեանցն խափանին տօնախմբութիւնք սրբոցն։ Գրգռին որդիք ընդ [հարցն:Տպ. հարս.], ատեցողք լինին հարք առ որդիս, յարիցեն եղբարք ի վերայ միմեանց, սպանութեամբ և արեան հեղութեամբ ջանան կորուսանել զիրեարս, ուրանան զգութ և զսէր [եղբայրութեանն:Գ. Ե. Տպ. եղբայրսիրութեանն.], ցամաքեսցի արիւն եղբայրութեան նոցա, և այսպիսի գործովք հաւասարակից լինին անօրինացն. և յազգաց անօրինաց ծփի երկիր, և ցօղ արեան զգենուն բոյսք անդաստանաց, և զամս վաթսուն սրով և գերութեամբ աւերելոց է երկիր։ Եւ յայնժամ ելցեն ազգն արիականք, որք են Փռանգ, և բազմութեամբ զօրօք առցեն զսուրբ քաղաքն Երուսաղէմ, և ազատի [ի գերութենէն:Տպ. ի ծառայութենէ.] սուրբ գերեզմանն Աստուածընկալ։ Եւ զկնի այսորիկ զամս յիսուն տագնապի երկիր ի զօրացն Պարսկաց սրով և գերութեամբ, և ևթնապատիկ առաւել քան զորս [յառաջ:Ա. Գ. Դ. Ե. Տպ. յառաջն.] կրեցին հաւատացեալք, և ահաբեկին ամենայն ազգք հաւատացելոց Քրիստոսի. և ի բազմութենէ նեղութեանցն յուսահատին զօրք [Հռովմայեցւոց:Ա. Դ. Հոռոմոց.], բազում անցումն և կոտորած կրեն ի յազգէն Պարսից. և ընտիր ընտիրս ի քաջ զօրականացն խողխողեն սրով և գերութեամբ, մինչև ի փրկութենէ յուսահատին զօրքն Հռովմայեցւոց ։ Եւ [զկնի:Ա. Գ. Դ. Ե. Տպ. զկնի յիսուն.] ամացն սկիզբն առնուն ի զօրանալ առ սակաւ սակաւ և ուր ուրեք լինի մնացեալ յառաջին գնդէն, և ամ յամէ յառաջ գան և հաստատին իբրև տեղապահ գոլով աշխարհաց և գաւառաց։ Յայնժամ որպէս ի քնոյ զարթուցեալ լինի թագաւորն [Հռովմէացւոց:Գ. Ե. Տպ. Հոռոմոց.] և հասանէ որպէս [զարծիւ:Գ. Ե. Տպ. զարծուի.] ի վերայ զօրացն Պարսից ահագին բազմութեամբ՝ որպէս զաւազ առ եզր ծովու, ելցէ որպէս զհուր բորբոքեալ, և յահէ նորա դողան ամենայն արարածք, և Պարսիկք և ամենայն զօրք այլազգեացն արասցեն զփախուստ իւրեանց յայնկոյս մեծ գետոյն [Ջահունեաց:Բ. Ջանունեաց. Գ. Դ. Ե. Տպ. Ջահունից.]։ Եւ յայնժամ թագաւորն Հռոմայեցւոց տիրելով տիրէ ամենայն աշխարհի զամս բազումս. և նորոգումն առնու ամենայն երկիր և շինութեան հիմն [արկանէ:Տպ. արկանի. Բ. արկանէր.] և այնպէս նորանայ որպէս զկնի ջրհեղեղին. բազմանան ծնունդք մարդկան և անասնոց, բղխեսցեն աղբևրք զգնացս [ջրոց:Աը Դ. ջուրց.]։ Պտղաբերին անդաստանք առաւել քան [զառաջինն:Ա. Գ. Դ. Ե. Տպ. զառաւել.]. և այնուհետև անկանի սով ի յաշխարհն Պարսից զբազում ամս, մինչև յարձակեալ զմիմեանս ուտիցեն. և յահէ զօրութեան թագաւորին Հռովմայեցւոց բազում իշխանք Պարսից ելցեն ի քաղաքաց և ի գաւառաց իւրեանց և առանց պատերազմի զփախուստ արասցեն յայնկոյս Ջահուն գետոյ, և զամենայն ժողովս մթերից իւրեանց զամաց բազմաց՝ զոսկւոյ և զարծաթոյ և զամենայն բազմութիւն գանձուցն որպէս զհող կամ զքարակոյտս [անչափ համարով:Տպ. այնչափ համօրէն.] առցեն յաշխարհէն Պարսից և բարձեալ տարցեն յաշխարհն Հռովմայեցւոց. և զամենայն մանկունս և զաղջկունս և զկանայս տարցեն ի գերութիւն յաշխարհն Հռոմայեցւոց. աւերակս և անմարդ լինելոց է տունն Պարսից ի զօրացն Հռոմայեցւոց և հաստատի ամենայն իշխանութիւն երկրի ի ներքոյ ձեռին թագաւորին Հռոմայեցւոց»։ Զայս այսպէս ասաց սուրբ վարդապետն Յովհաննէս և արձակեալ յուղարկեաց զիշխանսն Հայոց խաղաղութեամբ, և գնացին յաշխարհն իւրեանց։

<milestone unit="section" n="485"/>Յայսմ ժամանակի[:Բ. ամի.] զօրաժողով արար իշխանն Հայոց Գանձի և գընացեալ էառ զքաղաքն Բերկրի յարևելս՝ ի Պարսից և կոտորեաց առհասարակ զամենայն քաղաքն և ի սուր սուսերի մաշեաց զօրսն Տաճկաց. և զբազում աւուրս պատերազմեցաւ ի վերայ կլային և ի մեծ վըտանգ էարկ զնոսա. և բազումք սատակեալ լինէին ի ջրոյ։ Եւ այսպիսի պատերազմաւ անհոգացեալ կային զօրքն Հայոց և էին ի մեծ գինարբութեան. և Խտրիկն, որ է ամիրայ քաղաքին Բերկրոյ, և սորա տեսեալ զանպատրաստութիւն զօրացն Հայոց, գրեաց ի[:Ա. առ.] քաղաքակիցսն իւր գալ ի յօգնութիւն իւր։ Եւ արարին ժողով այլազգիքն և եկեալ գտին զնոսա անպատրաստս. և ընդ առաւօտն յարձակեցան ի վերայ քրիստոնէիցն զօրաց և արարին սաստիկ կոտորածս զնոսա[:Ա. ի նոցանէ.]. և սպանաւ յաւուրն յայնմիկ մեծ իշխանն Հայոց Գանձի, և մնաց Տաճատ ի տան հայրենեաց իւրոց. որդի նորա և Գանձի և ամենայն զօրքն իւր[:Գ. Տպ. իւրեանց.] անցին[:Տպ. անկան.] ի քաղաքին Բերկրի։

<milestone unit="section" n="486"/>Իսկ ի փոխել[:Ա. ի փոխիլը] թուականութեանս Հայոց յամս ՆՁԶ յարուցեալ Տէր Պետրոս կաթուղիկոսն Հայոց յաթոռոյ իւրմէ ծածկաբար և գնաց ի Վասպուրական խռովութեան աղագաւ, զի թագաւորն և ամենայն նախարարք և ազատագունդք զօրքն Հայոց ոչ լինէին ունկնդիր աստուածային պատուիրանացն։ Եւ եղև Տէր Պետրոս ի Վասպուրական զամս չորս. և կացեալ էր ի Ձորոյ վանքն, զոր շինեալ էր սուրբ հայրապետն Ներսէս. և անչափելի տրտմութիւն եղև աշխարհին Հայոց ի թողուլն նորա զաթոռ հայրապետութեանն։ Եւ յայնժամ թագաւորն Յովհաննէս և ամենայն նախարարք Հայոց գրեցին նենգութեամբ թուղթ առ Տէր Պետրոս՝ լինել[:Ա. լինիլ.] ունկնդիր ամենայն հրամանաց նորա և ականջալուր լինել ամենայն լուսաւոր վարդապետութեան նորա. գրեցին զայս հանդերձ մեծամեծ երդմամբ և զիշխանսն Հոռոմոց, որք եկեալ էին կողմնապահք՝ կացուցանէին զնոսա միջնորդս։ Եւ լուեալ Տէր Պետրոս ստութեան երդմանց նոցա և դառնայր յաթոռ իւր։ Եւ եղև յորժամ մտանէր ի քաղաքն Անի, հրամանաւ թագաւորին Յովհաննէսի արգելական արարին զՏէր Պետրոս զտարի մի և զամիսս հինգ[:Գ. եօթն.]. և առաքեաց թագաւորն ի վանքն ի Սանահին և ետ բերել զմեծն Դէոսկորոս զհայր վանիցն։

Եւ եկեալ նա և կացեալ հակառակ Տէր Պետրոսի. և նստուցին զնա կաթողիկոս յաթոռ հայրապետութեանն Հայոց զտարի մի և զամիսս երկու, և ոչ ըստ Աստուծոյ հրամանացն. և ահա կարի յոյժ խաբեալ եղև մեծ հռետորն Դէոսկորոս և կորոյս զայնչափ[:Գ. Ե. Տպ. զանչափ.] պատիւն՝ զոր ունէր, և ոչ ոք էր որ ընդունէր զձեռնադրութիւն նորա որպէս օրէն է սուրբ Աթոռոյն. և ոչ քարոզեցաւ անուն նորա ի մէջ եկեղեցւոյ ընդ այլ հայրապետսն[:Ա. Դ. հայրապետացն.], վասն զի անարժան համարեցան[:Ա. համարեցին.] զնա այնր պատուոյ, և եղև սուգ մեծ ի վերայ տանն Հայաստանեայց. և ի ձեռնադրութեանն նորա ոչ ժողովեցան եպիսկոպոսք և քահանայք և հայրապետք. այլ նա յանդգնեալ ըստ սրտին խորհրդոյն և զբազումս յանարժանիցն ձեռնադրեաց յեպիսկոպոսութիւն. այլ և որք վասն յայտնի յանցանաց իւրեանց մերժեալ էին յաթոռոյն յառաջին հայրապետացն, զամենեսեան զնոսա յառաջ կոչեաց։ Իսկ եպիսկոպոսքն և վարդապետքն Հայոց աշխարհին ընդ նըզովիւք փակեցին զթագաւորն և զամենայն նախարարսն Հայոց վասն հակառակութեան, որ եղև ի մէջ եկեղեցւոյն։ Եւ յայնժամ թագաւորն և իշխանքն Հայոց սարսեալք յահէ անիծիցն, կամեցան դարձուցանել զՏէր Պետրոս յաթոռ իւր, և նա զաւուրս բազումս ոչ առնոյր յանձն. և ամենեքեան խնդրէին զթողութիւն ի նմանէ, և նա պնդեալ կայր. և յայնժամ գրեաց թագաւորն թուղթ և ամենայն իշխանքն Հայոց ի յԱղուանք և կոչեցին զկաթուղիկոս Աղուանից աշխարհին զՏէր Յովսէփ[:Ե. Տպ. Յուսէփ.], զի գայցէ ի բարեխօսութիւն և ի հաստատութիւն Տէր Պետրոսին[:Ա. Գ. Դ. Ե. Տպ. Զոր լուեալ Տէր Յովսէփ առնու զեպիսկոպոսունսն Աղուանից աշխարհին և գայ ի հաստատութիւն Տեառն Պետրոսի ի քաղաքն Անի։] ի քաղաքն Անի։

<milestone unit="section" n="487"/>Եւ եղև ի թուականութեանս Հայոց ՆՁԷ[:Բ. Գ. Դ. Ե. ՆՁԵ.] լինէր մեծ ժողով ի քաղաքն յԱնի եպիսկոպոսաց, հայրապետաց, կրօնաւորաց և վարդապետաց, ագատաց և իշխանաց իբրև չորք հազարաց. որ էր գլուխ ժողովոյն ծերունին Յովսէփ՝ կաթուղիկոսն Աղուանից. և սուգ մեծ հասուցանէին Դէոսկորոսի և յոյժ պարտաւորեցին[:Բ. պարսաւեցին.] զնա և մերժեցին ի պատուոյ և ընկեցին յաթոռոյ հայրապետութեան. և զամենայն ձեռնադրեալսն ի նմանէ ընդ բանագրութեամբ փակեցին, և զի մի՜ ոք զնոսա ի կարգ քահանայութեան կոչեսցէ. և հաստատեցին զՏէր Պետրոսն յաթոռ հայրապետութեան իւրոյ, և եղև խաղաղութիւն սուրբ եկեղեցւոյն Հայաստան աշխարհին. և Դէոսկորոս գնաց ի Սանահինն ի վանքն իւր և կարի յոյժ ամաչելով ընդ գործս իւր։

<milestone unit="section" n="489"/>Դարձեալ ի թուականութեանս Հայոց ի յամի նՁԹ ելանէր աստղ մի գիսաւոր՝ ջահաւոր կերպարանօք և երևեալ նորա յարևմուտս կոյս յերեկօրէն և յետս յետս սողալով գնայր. և եհար զբազմաստեղն և ըզլուսինն և ինքն աներևոյթ եղև և յարևմուտս դարձաւ։

Ւ նմին ամի յարեան Բուլղարք ի վերայ Հոռոմոց. և զօրաժողով արար թագաւորն Հոռոմոց Միխայլն զամենայն աշխարհն Յունաց և անհամար բազմութեամբ գնաց ի վերայ Բուլղարաց. և մեծասաստ բարկութեամբ արար աւար և գերութիւն զբազում գաւառս և սրով հասանէր մինչև ի թագաւորութիւնն Բուլղարաց. և զօրքն Բուլղարաց ժողով արարին ընդդէմ[:Դ. ընդ թագաւորն.] թագաւորին Յունաց։ Եւ[:Ա. Գ. Դ. Ե. Տպ. Եւ եղև յաւուրն յայնմիկ պատերազմ սաստիկ և լինէր օր մեծ ի վերայ երկոցունց կողմանցն։] եղև սաստիկ կոտորած յաւուրն յայնմիկ. և յաղթեցին զօրքն Բուլղարաց զօրացն Հոռոմոց[:Ա. Յունաց.] և փախստական արարին զնոսա առաջի իւրեանց և սրով յարձակեցան զհետ նոցա. և յաւուր յայնմիկ արեամբ ծածկեցալ ամենայն երեսք դաշտացն, և թագաւորն Միխայլ փախստական անկանէր ի Կոստանդնուպօլիս։ Եւ զօրացան Բուլղարք ի վերայ Յունաց և առին զամենայն աշխարհն իւրեանց[:Ա. Դ. Յունաց.] և զերծան ի ծառայութենէ Հոռոմոց. և եղև խաղաղութիւն մեծ ի վերայ ազգին Բուլղարաց։

Յայսմ ամի մեռաւ թագաւորն Հայոց Աշոտ Բագրատունի որդին Գագկայ և եղբայր Յովհաննիսի, և մնաց իւր տղայ որդի մի Գագիկ անուն ամաց[:Տպ. երկոտասանից.] հնգետասանից. և բերաւ Աշոտ ի քաոաքն Անի, և թաղեցին զնա ի տապանատունն առաջին թագաւորացն Հայոց. և վասն զի ի կենդանութեան իւրում Աշոտ ոչ մտաւ[:Ա. Գ. Ե. Տպ. եմուտ.] ի քաղաքն յԱնի մինչև յօր մահուն իւրոյ, զի յոյժ երկնչէր Յովհաննէս ի յԱշոտոյ, զի էր այր քաջ և հզօր։ Եւ եղև զկնի մահուանն Աշոտոյ թուլամորթեցան զօրքն Հայոց և ատեցին զարուեստս պատերազմի, մտին ընդ լծով[:Տպ. ի ծառայութիւն.] ծառայութեան ազգին Հոռոմոց, նստան ի գինարբուսն, սիրեցին զբարբուտ[:Բ. Գ. զբարբարուտ. Դ. զբորբուտ.] և զերգս գուսանաց. հեռացան ի միաբանութենէ միմեանց[:Գ. իւրեանց.] և յօգնութիւն իրերաց ոչ հասանէին. և երկիր՝ զոր որով անցանէր, նոքա լալականութիւն առնէին և զմիմեանց զկատարածն լային և զմիմեանս մատնելով ի սուր տանն Յունաց. և եղեն աւերիչք ազգականաց իւրեանց և ի կողմն հակառակաց[:Գ. հակառակորդաց.] իւրեանց դարձան։

Յայսմ ժամանակիս զօրաժողով արար մեծ ամիրայն Պարսից Ապուսուար իբրև հարիւր յիսուն հազար՝ զազգսն անօրինաց և մեծաւ սրտմտութեամբ յարձակեալ գայր ի վերայ քրիստոնէից և դառնաշունչ բարկութեամբ մտաւ[:Ա. եմուտ.] յաշխարհն Աղուանից ի գաւառն Դաւթի Անհողին և բազում վիշտս էած հաւատացելոց. և Դաւիթ երկուցեալ ի բազմութենէ զօրաց այլազգեացն ոչ ելանէր ի պատերազմ։ Իսկ անօրէնն Ապուսուար էառ բազում գաւառս և թիմաբերդս չորս հարիւր. և տարի մի կացեալ անդ արար իւր հնազանդ[:Գ. Ե. Տպ. յիւր հնազանդութիւն.] զմեծ մասն աշխարհին և կամեցաւ գալ ի վերայ Դաւթի. յայնժամ անճարեալ Դաւթի և յուղարկէր առ թագաւորն Յովհաննէս, որ նստէր յԱնի, և ասէր՝ թէ «Էառ Ապուսուար զամենայն գաւառս Հայոց աշխարհիս և գայ ի վերայ իմ, և եթէ ինձ ոչ օգնէք, երթամ իւր ի հնազանդութիւն, և լինիմ իւր[:Ա. նմա.] առաջնորդ և խաւար ածեմ գաւառիդ Շիրակայ»։ Եւ լուեալ զայս Յովհաննէս, յուղարկէր[:Ա. առաքէր.] Դաւթի արս չորս[:Տպ. երեք.] հազար. նոյնպէս և յուղարկեալ[:Ա. առաքէր առ Կապանին թագաւորն.] ի Կապանին թագաւորն. և նա տայր նմա արս երկու հազար։ Եւ այսպիսի օրինակաւ սպառնացեալ Ափխազաց թագաւորին, և նա յուղարկէր յօգնութիւն Դաւթի արս չորս հազար։ Եւ ինքն Դաւիթ ժողովեալ զիւր զօրսն իբրև տասն հազար և յուղարկեաց առ կաթուղիկոսն Աղուանից և ասէր, թէ «Այս ազգ անօրինացն վասն քրիստոսական հաւատոցն գան ի վերայ մեր և կամին զօրէնս խաչապաշտացս խափանել և զհաւատս հաւատացելոցն[:Բ. Գ. Դ. Ե. Տպ. հաւատացեալ.] Քրիստոսի ջնջել. և ահա արժան է և իրաւունս ամենայն հաւատացելոց ընդդէմ սրոյ երթալ և մեռանիլ ի վերայ քրիստոսական հաւատոցն։ Արդ ժողովեա[:Բ. Գ. Դ. Ե. ժողովէ.] զամենայն եպիսկոպոսունսդ Հայոց աշխարհիդ որ յԱղուանսն են և ի բանակ այսր հասիր, զի ընդ մեզ մեռանիշիք»։ Զոր և արար իսկ և երկերիւր եպիսկոպոսօք գնայր Տէր Յովսէփն ի բանակն քրիստոնէից։ Եւ գրեաց և ի վանորայսն առ հարսն գալ միաբան ամենայնի կրօնաւորօքն ի զօրս հաւատացելոց. և ժողովեաց զամենայն քահանայս Աղուանից աշխարհին և զսարկաւագունսն և քարոզ կարդաց ընդ ամենայն գաւառսն և ասէր. «Եթէ այր իցէ և եթէ կին, որ ցանկացող է մարտիրոսական մահուն, ահա հասեալ եղև յայսմ ամի ի վերայ մեր. ում պիտոյ է Քրիստոս, վաղվաղակի առ մեզ հասցէ»։ Եւ լուեալ զայս՝ հայր որդւովքն և մայր դստերօքն ի բանակն հաւատացելոցն հասին[:Ա. Գ. Դ. Ե. Տպ. հասանէին.]. և լցաւ դաշտն առ հասարակ անթիւ բազմութեամբ իբրև զհօտս հանդերձ գառամբք։ Եւ լուեալ զայս Ապուսուար՝ ծիծաղէր ի վերայ եղելոցս այս և խաղայր գայր ի վերայ զօրացն քրիստոնէից։ Եւ յայնժամ հրամայեաց Դաւիթ քարոզ կարդալ եպիսկոպոսացն և կրօնաւորացն և քահանայիցն, զի ամենայն ոք իւր զէն պատերազմի[:Ա. պատերազմի ինչ ոչ առցէ ի ձեռս իւր այլ միայն զաւետարանն Քրիստոսի.] խաչ առցէ ի ձեռս իւր և միայն զաւետարանն Քրիստոսի և այնիւ ընդդէմ թշնամեաց սրոյն ընթացարուք։ Եւ յայնժամ ամենայն բանակն խաչ և աւետարան դարձաւ, ահա մերձեցան զօրք անօրինացն և բազմութիւն քահանայիցն կային ընդդէմ[:Ա. ընդ քրիստոնէիցն. ] նոցա։ Իսկ Դաւիթ քսան[:Գ. քառասուն.] հազարաւ հասանէր ի վերայ այլազգեացն արանց քաջաց. իբրև ճակատ զճակատ հարան, ձայն բարձին քահանայական դասքն միաբան առ Աստուած լալով, որ և հնչեաց երկիրն ի ձայնէն, և ասէին. «Արի՜, Տէր, օգնեա մեզ և փրկեա զմեզ վասն անուանդ քում սրբոյ»։ Իսկ զօրքն հաւատացելոցն իբրև ի ծով մխեցան ի մէջ բանակին անօրինացն, որ և ծածկեցան իսկ։ Յայնժամ քահանայական դասքն շարժեցան[:Ա. Բ. Գ. Դ. Ե. շարժեցին.] միաբան զքրիստոսական սուրբ նշանն և ի վերայ թշնամեացն դիմեալ յարձակեցան. և հուր սաստկապէս ցոլացեալ ի նոցանէ և եհար զզօրսն այլազգեացն. և առ հասարակ ի փախուստ դարձան. և զօրքն Հայոց՝ սրով զհետ նոցա, զաւուրս հինգ ահագին կտրծով վարեցին զզօրսն այլազգեացն, որ և արեամբք ծածկեցան դաշտք և լերինք. առին և անթիւ գանձս ոսկւոյ և արծաթոյ և աւարս բազումս, և մնացեալ զօրքն Պարսից մազապուրծ մերկ և բոկ անկան յաշխարհն իւրեանց. և հոտեցաւ Աղուանից աշխարհն ի պիղծ դիակացն իւրեանց։ Եւ յաւուրս երիս տիրանայր Դաւիթ ամենայն գաւառացն, զոր էառ այլազգին, և մեծաւ պարգևօք յուղարկեաց զամենայն զօրսն, որք եկին իւր յօգնութիւն, և բաշխէր բազում ինչս յաւարէն եպիսկոպոսացն և քահանայիցն և ամենայն եկելոցն առ նա և արձակեաց զնոսա. և եղև խաղաղութիւն։

Եւ յայսմ ամի ոմն անօրէն և չար իշխան յազատացն Սենեքարիմայ գնաց առ թագաւորն Յունաց և չարաչար մատնեաց զԱտոմ և զԱպուսահլ զՍենեքարիմայ զորդիսն և ասէր, եթէ՝ «Կամին ապստամբել ի վերայ քո և յարուցանել քեզ վիշտս և հալածանս»։ Եւ լուեալ զայս թագաւորն Միխայլ, հաւատաց ստախօս բանիցն և առաքեաց ի Սեբաստիա զակողութն իւր հնգետասան հազարօք բերեալ[:Տպ. բերել.] զնոսա առ իւր, զի մի՜ փախիցեն, և հասանէր ակողութն զօրօքն ի Սեբաստիա քաղաքն։ Եւ լուեալ զայս որդւոցն Սենեքարիմայ, հիացեալ զարհուրեցան. և տեսեալ ակողութն զիմաստութիւնն ոչ էր նման նոցա, բայց նոքա երկնչէին գնալ։

Յայնժամ Շապուհ իշխանն ասէր ցԱտոմ և ցԱպուսահլ. «Կամի՞ք զի զզօրսդ Հոռոմոց ցիր և ցան ածեմ ընդ երեսս դաշտաց» ։ Եւ արար զբահսն եօթն[:Ա. հինգ.] կրկնակի և զարկանէր թրով ի վերայ և ի վայր հեղոյր մանր զերկաթն։ Եւ ասեն որդիք թագաւորացն Հայոց, «Մի՜ եղիցի այդպէս, այլ երթամք զհետ կոչնականացդ»։ Եւ տուեալ զտուրս[:Գ. Դ. Ե. Տպ. դուրս.] բազումս զօրագլխին և գնացին զհետ նորա ի Կոստանդնուպօլիս, և ի մտանել ի քաղաքն դիմեցին լալով ի գերեզման թագաւորին Վասլին և զերդման թուղթն իւրեանց ի վերայ գերեզմանին ընկենուին[:Ա. արկանէին.] և ասէին՝ եթէ «Դու բերեր զմեզ յաշխարհս Հոռոմոց, և ահա մահու սպառնան մեզ։ Դատ արա մեզ յոսոխէն մերմէ, ո՜վ հայր մեր»։ Եւ լուեալ զայսպիսի իմաստութիւնս թագաւորն Միխայլ՝ հիանայր յոյժ և հրամայեաց զմատնիչն կորուսանել։

<milestone unit="section" n="490"/>Ի Հայոց տումարիս և ի թուականութեանս ամի ՆՂ մեռաւ թագաւորն Հայոց Յովհաննէս՝ եղբայրն Աշոտոյ, որդի Գագկայ, որդւոյ Աշոտոյ, որդւոյ Սմբատայ, որդւոյ Երկաթայ՝ Բագրատունի ազգաւ, և թաղեցին զնա[:Ա. Դ. Ե. զՅովհաննէս.] ի քաղաքն յԱնի ի գերեզմանսն առաջին թագաւորացն Հայոց։ Եւ եղև իբրև լուան զայս ազգն Հոռոմոց, ժողով արարեալ թագաւորն Հոռոմոց Միխայլն և հասանէր յաշխարհն Հայոց և աւար հարկանէր զտունըն Հայոց սրով և գերութեամբ։ Վասն զի Յովհաննէս ի կենդանութեան իւրում գիր էր տուեալ Հոռոմոց՝ եթէ զկնի մահուան իմոյ Անի Հոռոմոց լինի[:Ա. Բ. Գ. Դ. Ե. լիցի.], և այնու առնոյր տուրս և իշխանութիւնս ի Հոռոմոց զամս հնգետասան։ Եւ զկնի մահուանն Յովհաննիսի այր ոմն յիշխանաց տանն Հայոց, որ էր այր նենգաւոր, անուն Ազատ Սարգիս հայկազն, ազդ առնէր Հոռոմոց և ի տուր տայր զաշխարհն Հայոց և զգանձատունն առաջին թագաւորացն Հայոց յափշտակեաց և տարաւ յԱփխազք, բերդամուտ եղեալ. և աւանս բազումս էառ ընդ ձեռամբ իւրով և կամեցաւ թագաւորել ի վերայ Հայոց, զոր ոչ ընդունեցին զնա ազզն Բագրատունեաց, վասն զի հայկազն էր։

Յայսմ ամի բազում անցումն եղև տանս[:Գ. Հայոց և մատնեաց ի սուր.] Հայոց ի ձեռն Դաւթի Անհողինի՝ ազգապետին Յովհաննիսի Հայոց արքային։ Սա յարուցեալ ի վերայ թագաւորութեանն Հայոց և մատնեաց ի սուր և ի գերութիւն զգաւառս բազումս և գայր անցանէր զօրօք բազմօք յաշխարհն Հայոց. թողեալ զաշխարհն Աղուանից և գայր ի վերայ աշխարհին Հայոց. բազում նեղութեամբ և անթիւ[:Տպ. անթիւք.] կրակով այրեցան ի զօրաց նորա. և դարձաւ ի յԱղուանից յաշխարհն ի տուն իւր։

Յայսմ ամի յարեան Հոռոմք կրկնակի[:Բ. Դ. Ե. կրկնակ.] ի վերայ աշխարհին Հայոց՝ և առ ի չգոյէ գլուխ զօրացն Հայոց, բազում տեղիք հաւանեցան Հոռոմոց, և վասն զի էր կատարած[:Գ. կոտորած.] մեծ ի վերայ աշխարհին Հայոց։ Եւ յայնժամ ժողովեցան զօրք Հոռոմոց ի վերայ թագաւորաբնակ քաղաքին Անւոյ հարիւր հազարաց և բանակ հարկանէին ի դուռն քաղաքին Անւոյ։ Յայնժամ ժողովեցան մնացեալք[:Ա. Բ. Գ. Դ. Ե. մնացեալ.] զօրքն Հայոց առ մեծ սպարապետն Վահրամ Պալհաւունին և խնդրէին ելանել ի պատերազմ ի վերայ զօրացն Հոռոմոց, վասն զի զօրքն Հոռոմոց սաստիկ հայհոյութեամբ և բազում նախատանօք գային ի վերայ[:Ա. ի վերայ Հայոց.] պատերազմել։ Յայնժամ մեծաւ սրտմտութեամբ լցեալ լինէին զօրքն Հայոց[:Բ. Հոռոմոց.], և բարկութեամբ որպէս զգազանս զայրացեալք և առ հասարակ ելեալ ի պատերազմ արք երեսուն հազար հետևակք և ձիաւորք ընդ դուռն, որ Ծաղկոյի[:Ա. Գ. Դ. Ե. Տպ. Ծաղկոցի] ասի, և որպէս զկայծակն հեղան ի վերայ զօրացն Հոռոմոց և զայնքան զհպարտացեալ և զամբարտաւանեալ զօրսն ընդ կրունկն դարձուցանէին ի փախուստ և անողորմ ի բերան սրոյ կոտորէին զնոսա. և Ախուրեան գետն որ գայր՝[:Ա. Գ. Դ. Ե. Տպ. գայր.] ի յարիւն դարձաւ. և ի ձայնէ գազանացեալ զօրացն Հայոց փախստականքն ոչ կարէին փախչել, այլ կային յիմարեալք և մատնեալք ի ձեռս սրոյ։ Եւ անդ էր տեսանել զահեղ և զմեծ օրն ի վերայ զօրացն Հոռոմոց, որ ի քսան[:Ա. հազարէն.] հազարէն հարիւր լինէր մնացեալ։ Յայնժամ ընդ մէջ անցեալ սրբասնեալն և մեծ սպարապետն[:Բ. Ե. ասպարապետն.] Վահրամ Պալհաւունին և բազում ողոքանօք աղաչէր պատգամաւորութեամբն առ զօրսն Հայոց և հազիւ կարաց հաւանեցուցանել՝ որ զօրքն Հոռոմոց սակաւիկ[:Ա. սակաւիկ մի. Գ. Ե. Տպ. սաստիկ.] յետ ելանէին և այնու զերծեալք լինէին զօրքն Հոռոմոց որք մնացին. և այլ ոչ ևս խնդրեցին զօրքն Հոռոմոց զքաղաքն Անի, այլ դարձան ամօթով և գնացին ի Կոստանդնուպօլիս առ Միխայլն։

Յայնժամ զարթուցեալ մանուկ մի ութ և տասն ամաց՝ Գագիկ անուն, ի նոյն շառաւիղէն Բագրատունեաց, որդի Աշոտոյ արքային, որդւոյ Գագկայ՝ որդւոյ Աշոտոյ՝ որդւոյ Աբասայ՝ որդւոյ Սմբատայ՝ որդւոյ Երկաթայ։ Եւ մանուկս այս Գագիկ էր յոյժ իմաստուն և երկիւղած և աստուածասէր. և ժողովեցան ամենայն նախարարքն Հայոց առ հայրապետն Տէր Պետրոս և օծին զԳագիկ թագաւոր ի վերայ ամենայն տանն Հայոց շնորհօք Հոգւոյն սրբոյ և հրամանաւ մեծի իշխանին, որով և օծեաց[:Ա. էօծ.] զնա սրբակեացն մեծն Մարցէն, որ էր ազգաւ հայկազնեան[:Ա. հայկազն.] և հայրենեօք Պալհաւունի, որոյ անուն ըստ նախնոյն իւրոյ Գրիգոր ճանաչի, և էր յազգէն սրբոյն Գրիդորի։ Սա երկրորդ Սամուէլ երևեալ, որ էօծ զԴաւիթ արքայ ի վերայ տանն Իսրայէլի, սա թագաւորեցոյց զԳագիկ ի վերայ տանս Հայաստանեայց, յոյժ բարեպաշտ և աստուածասէր և անպարտելի յիմաստասիրական ջոկսն. սա ջանայր իմաստութեամբն իւրով հաստատել զաթոռ թագաւորութեանն Հայաստան ազգիս և հայցէր յԱստուծոյ օժանդակ լինել նմա և ազգին Պալհաւունեաց։

Յայնժամ Գագիկ ի ձեռն զօրաց իւրոց ըմբռնեալ զՍարգիս և ի խոշտանգանս ազգի ազգի արկանէր զնա[:Տպ. զնա ի նեզ.], մինչև յոչ կամացն նորա տիրանայր բերդից և գաւառաց և քաղաքաց և ամենայն գանձատանն հայրենի իւրոյ, զոր յափշտակեաց։ Յայնժամ կամօք բարերարին Աստուծոյ խաղաղանայր զօրքն Հոռոմոց, և այլ ոչ յաւելան ի խնդրել զքաղաքն Անի և ոչ այլ պատերազմ յարուցանել ընդ Հայք։ Յայնժամ եղև յաջողեալ երկու ամ թագաւորութիւնն Գագկայ շնորհօք Հոգւոյն սրբոյ։ Իսկ յաւուրս յայսոսիկ ժողով արար թագաւորն Գագիկ և գնայր խաղայր ընդ աշխարհս հայրենեաց իւրոց և զամենայն անհնազանդսն[:Տպ. անհաւանսն.] ի հնազանդութիւն ածէր և զթշնամիսն մեծաւ բարկութեամբ դարձուցանէր և երթեալ[:Գ. Ե. Տպ. երթայր.] բազմութեամբ զօրօք, բանակ հարկանէր յԱյրարատեան գաւառին՝ առնուլ զվրէժխնդրութիւն յազգէն հարաւայնոյ։ Յայնժամ սպառազինեալ մեծի իշխանին Գրիգորի որդի Վասակայ Պալհաւունւոյ և երթեալ զօրօք բանակս հարկանէր ի վերայ գետոյն Հուրաստանի մերձ ի Բջնի մեծի ամրոցին։ Յայնժամ զօրք այլազգեացն գան ի վերայ զօրացն Հայոց. և եղև պատերազմ սաստիկ, և զօրքն Հայոց յաղթեցին զօրացն Պարսից, և արարին կոտորած մեծ ի վերայ Հուրաստանի գետոյն և զիշխանս թուրք զօրացն ձերբակալ արարին, և մնացեալքն փախստական գնացին ի Պարսիկս։

Յայնժամ յազդմանէ չարին կրկին շարժումն լինէր Յունաց դաւաճանութեամբ և կեղծաւորութեամբ սուտ քրիստոնէին Դաւթի Անհողինին, զոր հարկ եղև մեզ զանուն նորա փոխել և ասել թէ Դաւիթ[:Տպ. Դահվիդ.], վասն զի ի վիհն տառապանաց էած զազգս քրիստոնէից. և ինքն հոգւովն տանջեալ եղև ի բանսարկուէն և ի վիհն կորստեան յաւիտենից տանջանացն մատնեալ լինէր։

Յայսմ ամի զօրաժողով արար թագաւորն Հոռոմոց Միխայլն զամենայն աշխարհն Յունաց և այլ ի Հայոց զօրացն, որք ընդ Հոռոմոց իշխանութեամբն էին՝ Սեբաստիա և Տարօն և ամենայն Վասպուրական. և անթիւ բազմութեամբ հասանէր թագաւորն Միխայլ յարևմուտք[:Տպ. յարևմուտս.] և գերի առեալ զամենայն աշխարհն Գթաց[:Բ. Գ. Ե. Տպ. Գնդաց. Ա. Դ. Գնաց.] և զապստամբսն ածէր ի հնազանդութիւն և արար իւր հնազանդ զամենայն աշխարհն և դարձաւ ի Կոստանդնուպօլիս. և մերձ ընդ մերձ մեռանէր[:Տպ. և մերձ ընդ մեռեանել.] թագաւորն Միխայլ։

Եւ թագաւորեաց ի վերայ Հոռոմոց փոխանակ նորա քուեր որդին իւր, որ Կեսառոսն էր, և զամիսս չորս կալեալ զթագաւորութիւնն և այլ ոչ ևս, վասն զի խորհեցաւ խորհուրդս չարս և անձամբն անձին իւրոյ որոգայթս պատրաստեաց, ըստ այնմ եթէ՝ «Որ փորէ խորխորատ ընկերիս իւրոյ, անձամբ իւրով լցցէ զնա»։ Իսկ սորա այնչափ հպարտացեալ՝ որ զգործն իւր ոչ իմացաւ. վասն զի զԿիւռազոյի զդուստրն Կոստանդեայ կայսերն իբրև զբոզ խուզել համարձակեցաւ և կապանօք աքսորեաց զնա ի կղզւոջ[:Ա. ի կղզի մի.]. և զպատրիարգն Կոստանդնուպօլսի բռնեաց և եդ զնա կապանօք ի բանդ, վասն զի կամեցաւ ազգաւն իւրով ժառանգել զաթոռ թագաւորութեանն, վասն զի էին ազգք պիղծք և անօրէնք և ապականիչք աշխարհի։ Եւ յետ աւուրց ինչ օգնութիւն հասանէր յԱստուծոյ պատրիարգին, և այլափոխեալ զինքն զերծեալ ի կապանաց բանդին և փախստական լեալ անկանէր ի սուրբն Սոփի և շարժեալ զամենայն քաղաքն Կոստանդնուպօլսի ի վերայ Կեսառոսին, և եղև ահագին պատերազմ ի մէջ քաղաքին Կոստանդնուպօլսի։ Եւ լինէր յայնմ աւուր սաստիկ պատերազմ և կոտորած ի յերկուց կողմանցն և յարեան[:Տպ. արեան.] ճապաղին լինէր ամենայն քաղաքն, և յաւուրն յայնմիկ կայր սուրբն Սոփի ի մէջ բազում արեանց. և յաղթեաց պատրիարքն Կեսառոսին, կալան զնա և զաչսն նորա խաւարեցուցին և զազգին իւրոյ զամենեցուն տունն հիմն ի վեր արարին և զթագուհին զԿիւռազոյի մեծաւ փառաւորութեամբ դարձուցին ի Կոստանդնուպօլիս։

Յայսմ ամի սպանաւ մեծ իշխանն Հայոց Խաչիկ և տղայ որդի նորա Իշխան անուն՝ ի Վասպուրական գաւառին։ ժողովեցան Հեր և Սամուսատ[:Սաղամաստ.] և ասպատակ արարին[:Ա. Գ. Դ. Ե. արար.] զԹուռնևան[:Ա. Դ. Տպ. զԹոռնևան.] գաւառն, և համբաւն հասանէր առ Խաչիկ, որպէս թէ զօրքն այլազգեաց մտին ի գաւառն քո։ Եւ նա էր այր քաջ և յաղթող ի պատերազմօղ[:Ա. ի պատերազմի. Բ. Գ. Դ. Ե. Տպ. պատերազմող.], յազգէ ի վերոյն յառիւծ ջոկէ. բայց ծերացեալ էր և թողեալ զգործ պատերազմին և հառաչելով ապաշաւէր, քանզի աւագ որդին նորա քաջն Հասան և ճնճղուկն հանդերձ զօրօքն ի յարևմուտքն[:Գ. Ե. Տպ. ի յարևմուտսն.] էին զհետ թագաւորին Միխայլի։ Եւ յայնժամ իշխանն Հայոց Խաչիկ ոչ կարաց համբերել սրտին[:Ա. սրտին քաջութենէն.], յարուցեալ եօթանասուն արամբք հասանէր այլազգեացն, և զորդին իւր ի տանն արգելական արար զԻշխան անունն, զի տղայ էր[:Բ. էր և գեղեցիկ.] հնգետասնամեայ։ Եւ իբրև հասաւ Խաչիկ այլազգեացն, տեսաւ[:Ա. ետես.] բազում զօրս[:Ա. զօրս նոցա. Տպ. զօրս իւր.]։ Ձայն ետ[:Ա. Գ. Ե. Տպ. տուեալ.] արանց[:Ա. Դ. զօրաց] իւրոց և ի պատերազմ մտանէր և բախէր սաստկապէս զայլազգիսն և յերկիր թաւալեցուցանէր։ Եւ ահա տեսանէր զի տղայ որդի նորա զերծեալ լինէր յարգելանոցէն և գայր ի պատերազմ. իբրև ետես Խաչիկ՝ բեկաւ սիրտ նորա, քանզի տղայ էր և գեղեցիկ. և գայր Իշխան անունն իբրև զկորիւն առիւծոյ և ուժգին բախէր զպատերազմն[:Ա. Դ. զկուրծսն.]. և հասեալ Խաչիկ կալաւ գնա և յուղարկէր ի տուն. իսկ նորա զերծեալ մտանէր ի պատերազմ և առ տխմարութեանն քաջապէս մտանէր։ Եւ իմացան[:Գ. Ե. Տպ. իմացեալ.] զնա՝ թէ որդի առն քաջին է, փակեցին զնա ի մէջ և կալան և սպանին։ Եւ տեսեալ Խաչիկն՝ բեկաւ ողն նորա, և անկաւ սուսերն ի ձեռաց նորա. և տեսեալ զայն զօրաց այլազգեացն՝ դիմեցին ի վերայ նորա, կալան զնա և սպանին. և մնացեալքն փախստական գնացին ի տունս իւրեանց։ Եւ զկնի աւուրց ինչ գային[:Ա. Դ. եկին.] որդիք Խաչիկայ յարևմտից. և լուեալ էին զմահն հօրն իւրեանց և զտղայ եղբօրն, գային սև զգեստիւք և լացին բազում լալիւնս։ Եւ յայնժամ Հասան կոչեաց[:Տպ. կալաւ] ռայիս մի Քուրթ, որ էր իւր սահմանակից, և տայ նմա հազար դահեկան և ասէր. «Մուտ ի Հեր և ի Սաղամաստ[:Ա. Սաղամասդ.], և ասա՝ թէ Թոռնևան և ամենայն աշխարհն անմարդ է, զի՞ կայք պարապ. բազում հօտս ոչխարաց և ծառայս ընդ վայր շրջին»։ Եւ արար ռայիսն այնպէս։ Եւ ժողովեցան այլազգիքն արս հնգետասան հազար, եկին մտին ի նոյն տեղին. և գայր ռայիսն և պատմեաց Հասանայ և Ճնճղուկին. և ժողովեալ Հասանայ զօրս իւր արս հինգ հազար և մեծաւ զայրացմամբ իբրև զխոցած գազան հասանէր ի վերայ բանակի անօրինացն։ Եւ ձայն տուեալ Հասան արտասուալից գոչմամբ ի ճակատ այլազգեացն և ասէր. «Ո՞ւր է այրն այն, որ եսպան զհայրն իմ զԽաչիկ. յառա՜ջ եկեսցէ»։ Եւ ահա գայր մի ոմն յայլազգեացն սեաւ մի և հզօր, և ձայնեալ ասէր՝ «Ես եմ, որ սպանի զառիւծն զԽաչիկ, և ահա իւր պատերազմու ձին և զգեստն և իւր նշանակն և թուրն, զոր ունիմ ես»։ Եւ տեսեալ Հասանն որդի նորա ելաց և հանեալ զթուրն ի պատենիցն՝ որպէս զառիւծ հասանէր ի մէջ այլազգեացն և հարեալ զնա՝ ընդ երկուս պատառեաց, յերկիր ընկենոյր և առեալ զձին և զնշանակն անվնաս ելանէր։ Այսպիսի օրինակաւ ձայն բարձեալ[:Գ. Ե. բարձեալ տուեալ.] Հասանայ Ճնճղուկն և ասէ. «Ո՞վ է, որ եսպան զեղբայրն իմ զԻշխան անուն. ելցէ՜ յատենի զի տեսից զնա»։ Եւ գայր Պարսիկ մի քաջ, ձայն տուեալ և ասէր. «Ես եմ, որ սպանի զԻշխան անունն, և ահա իւր սպիտակ ձին և իւր վառ նշանակն և թուրն»։ Եւ որպէս կայծակն[:Ա. Գ. Դ. Ե. զկայծակն.] հասաւ[:Ա. էհաս.] Ճնճղուկն ի վերայ նորա և սատակեաց զնա և առեալ զձին և զնշանակն գայր առ Հասան. և ձայն տուեալ Հասան զօրացն և քաջապէս բախեալ ի պատերազմ՝ դարձուցին ի փախուստ և կոտորեցին ի նոցանէ արս չորս հազար. և դարձան խաղաղութեամբ և մեծաւ ուրախութեամբ և փոխեցին զսև զգեստն իւրեանց։

<milestone unit="section" n="492"/>Իսկ ի բարձրանալ թուականութեանս Հայոց ՆՂԲ թագաւորեաց ի վերայ Հոռոմոցն Մոնոմախն, որ ասէին անուն Կոստանդին։ Յայսմ ամի եղև պատերազմ սաստիկ ի վերայ Հոռոմոց, զի իշխանն Մանիակ, այն որ յառաջ էառ զՈւռհա քաղաք, զօրաժողով[:Ե. Տպ. զօրաց ժողով.] արարեալ ի վերայ Մոնոմախին և կապեաց թագ ի գլուխն և արար ժողով զամենայն արևմուտս և օգնական կալեալ իւր զաշխարհն Հռոմայեցոց. և յահէ և յերկիւղէ նորա ժողովեցան առ նա ամենայն արևմուտք, վասն զի էր յաղթանդամ և քաջ ի պատերազմ[:Ա. Գ. Ե. Տպ. ի պատերազմի.]։ Յայնժամ թագաւորն Մոնոմախն արար ժողով զամենայն ազգն Յունաց և զայլս ի զօրաց Հայոց աշխարհին և յարուցեալ գնաց յաշխարհն արևմտից ընդդէմ Մանիակայ՝ որ ի ձեռն քաջութեան իւրոյ խնդրէր զաթոռ թագաւորութեանն. և էր երկիւղ մեծ ի վերայ զօրացն Հոռոմոց։ Իսկ յառաջ քան զխմբել պատերազմին՝ բարկութիւնն Աստուծոյ հասանէր ի վերայ արևմտից[:Ա. Բ. Գ. Դ. Ե. յարևմտից.] զօրաց, և յաղթողն Մանիակ յանկարծամահ լինէր, և բարձաւ չարն ի միջոյ և եղև խաղաղութիւն մեծ. և ամենայն ապստամբքն փախեան, և զոմանս հնազանդեցոյց, և թագաւորն դարձաւ ի Կոստանդնուպօլիս։

Յայսմ ժամանակիս սկսաւ անօրէնն Սարգիս յառաջ բերել զչար նենգութիւնն իւր և ազդ արարեալ Մոնոմախին և ասէր, եթէ «Կոչես[:Ա. կոչեա.] առ քեզ զԳագիկ ի Կոստանդնուպօլիս սիրոյ պատճառանօք և յայնժամ խաբէութեամբ առցես ի նմանէ զքաղաքն Անի»։ Եւ լուեալ զայս թագաւորն Մոնոմախ, ուրախ լինէր յոյժ, բուսաւ ի սիրտ նորա բոյս չարութեան առ ի բառնալ զթագաւորութիւնն Հայոց։ Եւ գրեաց թուղթ առ Գագիկ արքայ Հայոց հանդերձ մեծամեծ երդմամբ և այնչափ մոլեգնեալ՝ մինչև զքրիստոսական աւետարանն և զնշանն սուրբ խաչին Քրիստոսի միջնորդս և երաշխաւորս յուղարկեալ ի Հայք և այսպիսի օրինակաւ կոչէր զթագաւորն Հայոց վասն սիրոյ և տեսութեան։ Եւ լուեալ զայս՝ Գագիկ ոչ էառ յանձն գնալ զհետ ստութեանն, վասն զի գիտէր զՀոռոմոց նենգութիւնն։ Յայնժամ նենգաւորն Սարգիս և այլ ոք[:Տպ. այլք.] յազատացն յառաջ մատեան, որք բանատուք էին առ Մոնոմախն[:Ա. Բ. Գ. Դ. Ե. Տպ. Մոնոմախին.], և քաջալերէին զնա գնալ և ասէին. «Ո՜վ թագաւոր, վասն է՞ր երկնչիս և ոչ գնաս վասն այսպիսի երդմանցս և միջնորդութեամբ[:միջնորդութեամբ սրբոյ.] Աւետարանիս և սրբոյ Նշանիս Քրիստոսի. և յաղագս մեր մի՜ երկնչիր, զի ահա անձինք մեր մեռանին ի վերայ քո»։ Եւ կացուցին միջնորդս զՏէր Պետրոս և արարին երդմունս սաստիկս յաւուր յայնմիկ. և բերին զսուրբ խորհուրդն մարմնոյ և արեան Որդւոյն Աստուծոյ և թանային գգրիչս յարիւն Կենարարին, և արարին երդման գիր հայրապետն և ամենայն իշխանքն Հայոց. և յայնժամ գնաց Գագիկ արքայն Հայոց ի Կոստանդնուպօլիս առ թագաւորն Մոնոմախն։ Եւ ամենայն քաղաքն բախեալ ելանէին ընդ առաջ Գագկայ Հայոց արքային մեծաւ փառաւորութեամբ և տարան զնա առ թագաւորն՝ որպէս վայել է թագաւորի, և աւուրս ինչ մեծարեաց զնա Մոնոմախն։ Յայնժամ աստուածուրաց նենգաւորքն որք արեամբս Աստուժոյ կապեցիս զերդումն սոսկալի, առաքեն քառասուն բանալիս զքաղաքին Անւոյ առ թագաւորն Մոնոմախն և ի հետ[:Գ. ի հետ նորա.] թուղթ՝ թէ Անի քաղաքն և ամենայն արևելքն քեզ եղև։ Եւ կոչեաց թագաւորն զԳագիկ և զբանալիս տանն և[:Գ. Ե. Տպ. զքաղաքին և.] զթուղթն առաջի նորա եդեալ՝ և ասէր ցԳագիկ, եթէ զԱնի և զամենայն արևելք ետուն ի ձեռս իմ։ Եւ ծանեաւ Գագիկ զնենգութեան գործն, յոգւոց եհան արտասուօք և ասէր. «Դա՜տ արասցէ Քրիստոս ընդ իս և ընդ նենգաւորսն իմ»։ Եւ ասէր Գագիկ ցՄոնոմախն, եթէ «Տէր և թագաւորն ես եմ տանն Հայոց. ահա ես ոչ տաց զՀայք ի ձեռս քո, զի դու զիս խաբէութեամբ ածեր ի Կոսւոանդնուպօլիս»։ Եւ զաւուրս երեսուն պնդեալ ոչ հաւանէր[:Գ. Ե. Տպ. հաւանեցաւ.] Գագիկ, և յորժամ զելս իրացն ոչ գտանէր, յայնժամ տայր զԱնի ի ձեռս Հոռոմոց. և տայր Գագկայ Մոնոմախն գԿալօնՊեղատն և զՊիզու և ոչ յուղարկեաց զԳագիկ ի քաղաքն Անի, և զտունն հայրենի իւրոյ տայր բերել ի Հոռոմս. և կայր պանդխտեալ[:Ա. պանդխտացեալ.] ի մէջ անողորմ և չար ազգին Յունաց։ Բայց ուր և հասանէր Գագիկ, նեղութիւն մեծ արկանէր ի վերայ ազգին Յունաց պէսպէս խայտառակութեամբ, վասն զի որպէս թագաւոր ահարկութեամբ կայր ի մէջ[:Տպ. ի մէջ նոցա և Հոռոմոց.] Հոռոմոց. բայց սուգ սաստիկ ունէր ի սրտի իւրում վասն հայրենի աթոռոյն իւրոյ, զոր նենգութեամբ յափշտակեցեն աստուածուրաց և նենգաւոր ազգն հերետիկոսացն։

<milestone unit="section" n="493"/>Արդ յորժամ փոխեցաւ[:Ա. փոխեալ եղև.] թուականութիւնն Հայոց ի յամս ՆՂԳ զօրաժողով արար թագաւորն Մոնոմախ զամենայն աշխարհն Յունաց և ահագին բազմութեամբ յուղարկեաց զնոսա յարևելս խնդրել[:Բ. Գ. Ե. Տպ. ի խնդրել.] զքաղաքն Անի և կացուցանէր զօրագլուխ զՊառակամանոսն՝ զայր ներքինի կուրտ[:Գ. կիրթ.] գոլով, և գայր զօրօք բազմօք հասանէր ի դուռն Անւոյ։ Եւ զայր կին կամէր դնել պահապան աշխարհին Հայոց փոխանակ հզօր քաջին Գագկայ. և Գագիկ այլ ոչ թողաւ ելանել յարևելք[:Ա. Տպ. յարևելս.]։ Իսկ ազգք Հայոցն, որք էին ի քաղաքն յԱնի, ոչ հաւանեցան տալ զքաղաքն, այլ յուզելով յուզէին[:Տպ. ուզելով ուզէին.] զթագաւորն իւրեանց և հայհոյեալ նախատէին զամենայն ազգն Հոռոմոց։ Եւ յայնժամ ելանէին ամենայն քաղաքն միաբան ի պատերազմ[:Ա. Գ. Դ. Ե. Տպ. ի պատերազմ ընդդէմ զօրացն Հոռոմոց և լինէր սաստիկ պատերազմ ի դուռն քաղակին Անւոյ.] ի դուռն քաղաքին Անւոյ և դարձուցին ի փախուստ զզօրսն Հոռոմոց և կոտորելով արարին զնոսա հալածականս, և լափեցին[:Բ. Դ. Ե. Տպ. ալափեցին. Գ. յափշտակեցին.] առ հասարակ զամենայն բանակն նոցա. և դարձան զօրքն Հայոց ի քաղաքն Անի մեծաւ յաղթութեամբ. և գնացին զօրքն Հոռոմոց ամօթով յաշխարհն իւրեանց, և Պառակամանոսն ձմերեաց յԱղթիքն[:Գ. Դ. Ե. Տպ. յԱւղթիքն.]։ Եւ իբրև իմացան զօրքն Հայոց՝ թէ թագաւորն Հայոց այլ ոչ է ելանելոց յարևելս և ծանեան զնենգութիւն նախարարացն Հայոց[:Տպ. Հայոց, լային.] առ հասարակ ամենայն տունն Հայոց. և արարին ամենայն քաղաքն ժողով ուր էին գերեզմանն[:Ա. Գ. Դ. Ե. Տպ. Գերեզմանք.] ամենայն Հայոց առաջին թագաւորացն և անդ լացին զանտիրանալն ազգին Հայոց. լային և զաթոռ թագաւորութեանն իւրեանց և կոծ եդեալ առ հասարակ լային զթագաւորն իւրեանց զԳագիկ. լային[:Գ. Դ. Ե. Տպ. լացին.] և զամենայն ազգն Բագրատունեաց և անէծս ցաւագին կարդային նենգաւորացն Գագկայ։ Եւ յորժամ անճարեալ[:Ե. Տպ. անճարակեալ.] հաւանեցան քաղաքն և ամենայն զօրքն, և գրեցին առ զօրապետն Հոռոմոց ի Պառակամանոսն և երդմամբ կոչեցին զնա ի քաղաքն Անի և ետուն զքաղաքն Անի ի ձեռս Հոռոմոց, և խախտեալ փլաւ տէրութիւն ազգին Բագրատունեաց։

<milestone unit="section" n="494"/>Դարձեալ ի թուականութեանս Հայոց յամի ՆՂԴ եղև մեծասաստ բարկութիւն Աստուծոյ ի վերայ արարածոցս. քանզի հայեցաւ տէր Աստուած բարկութեամբ յարարածս իւր, և եղև շարժ ահաւոր և սոսկալի, և դողաց[:Գ. Ե. Տպ. դողացաւ.] ամենայն տիեզերք առ հասարակ ըստ բանի մարգարէին՝ որ ասէ. «Ո՞ հայի յերկիր և տայ դողալ սմա»։ Արդ այսպիսի նմանութեամբ շարժեցաւ[:Բ. շարժեցան.] ամենայն արարածքն, և բազում եկեղեցիք խախտեալ փլաւ[:Ա. Դ. փլաւ առ հասարակ.] ի հիմանց և յԵկեղեաց գաւառին, և քաղաքն՝ որ յԵրզնկան[:Տպ. Եզնկան.] կոչի՝ փլաւ առ հասարակ, և պատառեցաւ երկիրն և[:Ա. և բազում.] արք և կանայք ընկղմեցան ի խորս անդնդոց, և զաւուրս բազումս գայր ձայն աղաղակի նոցա ի խորս անդնդոց. և էր յամառնային ժամանակին և յաւուր[:Ա. օր.] աւուր շարժէր երկին[:Ա. Բ. Գ. Դ. երկիրն.] յամին յայնմիկ, որ ոչ բաւեմք պատմել վասն բարկութեանն և խռովութեանն, զոր էած Աստուած ի վերայ արարածոցս վասն մեղաց մերոց. և զամառնային ժամանակն խաւար և մութն լինէր ի վերայ երկրի, մինչև արեգակն և լուսին ի կերպս արեան երևէին, և յորժամ կամարն ելանէր՝ յիստակ էր[:Գ. յստակ.]։

Յայսմ ամի և յաւուրս աշնանային խաղաց զօրքն Հոռոմոց և գնացին[:Ա. Գ. Դ. գնաց.] ի վերայ քաղաքին Դվնայ. և ի խմբել պատերազմին՝ բարկութիւն հասանէր յԱստուծոյ ի վերայ զօրացն Հոռոմոց և լինէին պարտեալք յերեսաց այլազգեացն և դարձան ի փախուստ. և եղև կոտորած մեծ ի վերայ քրիստոնէիցն, և բազումք ի զօրացն Հոռոմոց անկան ի սուր և ի գերութիւն, ընդ որ[:Ա. որս.] և մեծ սպարապետն Հայոց Վահրամ հանդերձ որդւովն իւրով Գրիդորիւ սպանաւ ի մեծ պատերազմին ի Դուին քաղաքին։ Յայսմ ամի շարժեալ եղև բարկութիւն մեծ ի տանէն Պարսից, և ելեալ գային արք երեք ի դիւանէն ի Տուղրէլ սուլտանէն՝ Պօղի, Պուկի, Անազուղլի՝ և հասանէին բազում զօրօք յաշխարհն Տաճկաց. և անհամար գերութեամբ գայր բանակ հարկանէր ի վերայ Արեան գետոյ ի սահմանս Մօսլայ։ Եւ յայնժամ զօրապետն Մօսլայ, որ ասէին Խուրէշ, տէրն Մօսլայ, զօրաժողով արարեալ գայր ի վերայ նոցա արապիկ զօրօքն. և արարին պատերազմ սաստիկ յերկոցունց կողմանցն, և յայնժամ Թուրքն յաղթեաց արապիկ զօրացն և արար փախստական զնոսա և զկանայս և զորդիս նոցա էառ ի գերութիւն։ Եւ յայնժամ ամիրայն Տաճկաց Խուրէշն կապեաց սև նշանակ և[:Ա. և այնու եմուտ ճակատն.] մտաւ ճիչկան յարապիկք և արար ժողով մեծ և գայր ի վերայ Թուրքին. և սաստիկ պատերազմաւ յաղթեաց նոցա և առեալ զգերութիւնն իւր և զնոցայն. և գնաց Թուրքն փախըստական մինչև ի Պաղին[:Ա. ցԱղին. Դ. յԱղին.] և արարեալ բազում կոտորածս ի բազում տեղիս և ի գաւառն Թլմխոյ[:Գ. Ե. Թլխմոյ.] եղև բազում արիւնհեղութիւնս քրիստոնէից։ Եւ այսպիսի անհամար գերութեամբ զօրքն Թուրքաց դիմեալ երթային յաշխարհն Պարսից և հասանէր մինչև յԱրճէշ քաղաքն Հայոց։ Եւ էր անդ զօրավար մի Հոռոմոց որում անուն ասէին Ստեփան կատապան. և ամիրայքն Պարսից յուղարկեցին բազում աւարս Հոռոմոց զօրավարին՝ զի տացէ նոցա անց, գի գնասցեն յաշխարհն իւրեանց։ Իսկ նորա հպարտացեալ ելանէր ի պատերազմ ի վերայ զօրացն Թուրքաց. և յայնժամ յաղթեցին զօրացն Հոռոմոց Թուրքն և արարին սաստիկ կոտորածս և կալան զՍտեփան կատապանն և տարան ի Հեր քաղաք, և զկնի բազում չարչարանացն մեռանէր ի ձեռաց անօրինացն. և քերթեցին զմորթ մարմնոյ նորա և լցեալ զնա խոտով և կա խեցին զպարսպէն, զոր լուեալ ազգի նորա, եկեալ գնեցին զմարմինն և զմորթն ի տասն հազար դահեկան։

<milestone unit="section" n="495"/>Դարձեալ ի թուականութեանս Հայոց ՆՂԵ ամին զօրաժողով արարեալ Մոնոմախ թագաւորն Հոռոմոց[:Տպ. Յունաց.] և կացուցեալ զօրագլուխ զմեծ իշխանն Հոռոմոց՝ որում անուն ասէին Տելիար[:Ա. Դ. Տելիարխ. Գ. Դ. Ե. Տելիարի.] կուրտ և ներքինի գոլով, և գայր ահագին բազմութեամբ և անթիւ զօրօք ի վերայ քաղաքին Դըվնայ, և բանակ հարկանէր ի դուռն քաղաքին. և էր ի ձմերային ժամանակն. և ի սաստկութենէ սառնամանեացն և ի բախմանէ առատաբուղխ[:Գ. Ե. Տպ. յորդաբուխ.] անձրևացն ոչինչ կարաց առնել, այլ դառնայր անյաղթելի և խաղայր գնայր ի Հոռոմոց աշխարհն։

<milestone unit="section" n="496"/>Իսկ յորժամ փոխեցաւ թուականն Հայոց յամս նՂԶ, դարձեալ գայ Տելիարն զօրօք բազմօք և իջանէր ի վերայ քաղաքին Դվնայ. և բազում չարչարանս և տագնապս գործեաց այնմ[:Ա. Գ. Դ. Ե. յայնմ.] գաւառին և սրով և գերութեամբ ապականեաց զամենայն ազգն Տաճկաց և դարձաւ յաշխարհն Յունաց խաղաղութեամբ ։

Յայսմ թուկանութեանս Հայոց պատրիկ ոմն՝ անուն Թոռնիկ, ապըստամբեաց ի վերայ Մոնոմախին, որ է ի քաղաքէն Անբռնապօլսէ[:Անդսնապօլսէն.], այր քաշ և հզօր և պատերազմող. և սորա ժողով արարեալ ամենայն աշխարհն արևմտից և զԳնդից[:Ա. Բ. Դ. զԳնդաց.], և ահագին բազմութեամբ գայր ի վերայ Կոստանդնուպօլսի և ի մեծ տագնապ և ի նեղութիւնս արկանէր զքաղաքն. և թագաւորն ոչ իշխեաց ելանել ի պատերազմ, և այնչափ ձանձրացաւ քաղաքն Կոստանդնուպօլիս ի պատերազմէն, մինչև քարուկրով կալան զդուռն քաղաքին. և այնչափ ահագին արարեալ Թոռնիկ զպատերազմն, մինչև զսուրբ Անարծաթքն, որ կայ արտաքոյ քաղաքին՝ քարայատակ արարեալ և զամենայն քարն[:Ա. Ե. քարսն. Տպ. բարին.] առ հասարակ յՈվկիանոս ընկէց՝ զմեծ եկեղեցւոյն զսուրբ վկայիցն։ Իսկ թագաւորն Մոնոմախ և ամենայն իշխանք քաղաքին Կոստանդնուպօլսի յահ և յերկիւղ[:Ա. յերկիւղի.] լեալ և ելս իրացն ոչ կարէին գտանել և ընդդէմ քաջութեան Թոռնկայ ոչ կարէին կալ[:Ա. Բ. Գ. Դ. Ե. կեալ.]։ Իսկ պատրիարգն և ամենայն իշխանքն և թագաւորն խորհեցան չար խորհուրդս վասն Թոռնկայ և գրեցին երդմունս ահաւորս և սուտ և խաբանօք երդուան Թոռնկայ դնել զնա Կեսառ և թէ զկնի մահու Մոնոմախին Թոռնիկ լիցի թագաւոր. և այսպիսի գրեցին և երդմամբ հաւատարմացուցին զիւրեանց նենգութիւնն. և ասէին թէ՝ Գտաք ի գիրս զի գկնի մահուան Մոնոմախին դու նստցիս յաթոռ թագաւորութեանս։ Եւ ելեալ պատրիարգն առ Թոռնիկ և քահանայքն և իշխանքն և երկրորդեալ զերդումն առաջի Թոռնկայ, և եղև սէր և խաղաղութիւն. և միաբան ածին զնա ի Կոստանդնուպօլիս. և յետ սակաւ աւուրց ուրացան զերդումն իւրեանց և ուրացան զմիջնորդն Աստուած՝ որպէս և սովոր են ազգս Հոռոմոց երդմամբ կորուսանել զամենայն մեծամեծսն աշխարհի. և յայնժամ խաւարեցուցին զաչսն Թոռնկայ յառն քաջի։

<milestone unit="section" n="498"/>Յայսմ թուականութեանս Հայոց ՆՂԸ, յաւուր[:Ա. Գ. Դ. Ե. Տպ. յաւուրս.] Մոնոմախի կայսերն, որ նենգութեամբ և երդմամբ եբարձ զթագաւորութիւնն Հայոց ի յազգէ Բագրատունեաց, յայսմ թագաւորութեանս և ի հայրապետութեանն Տէր[:Դ. Ե. Տեառն.] Պետրոսի Հայոց կաթուղիկոսի զարթեաւ աստուածասաստ բարկութիւնն ի տանէն Պարսից հրամանաւ Տուղրէլ սուլտանին. և ելեալ երկու զօրապետքն բազում զօրօք ի դիւանէ անտի, որք անուանեալ ասէին Աբրէիմ[:Ա. Իբրէիմ. Գ. Ե. Տպ. Աբրէէմ.] և Գթլմուշ[:Ա. Դ. Թլմուշ.], և անթիւ բազմութեամբ գան ի յաշխարհն Հայոց, վասն զի ի ձեռացն Հոռոմոց գիտացին անտէր և անպահապան զամենայն աշխարհն Հայոց. զի զարս քաջս և զհզօրս քակեալ հանին յարևելից Հոռոմք և կուրտ զօրապետօք ջանային պահել զաշխարհն Հայոց և զամենայն տունն արևելից։ Եւ ահա յայսմ ամի զօրք անօրինաց հասանէին ի հռչակաւորն և ի բազմամբոխ քաղաքն Հայոց՝ որ կոչի Արծն. և գտեալ անպարիսպ զքաղաքն և անթիւ բազմութեամբ լցեալ զարանց[:Ա. Գ. Դ. Ե. Տպ. արանց և կանանց.] և զկանանց և անհամար չափս ոսկւոյ և արծաթոյ։ Եւ քաղաքացիքն տեսեալ զզօրս այլազգեացն միաբան ի պատերազմ ելեալ, և խմբեցաւ շուրջ զեզերօք քաղաքին սաստիկ և ահաւոր պատերազմ. և եղև զվեց[:Ա. Բ. Գ. Դ. Ե. զմեծ.] ժամ աւուրն զմիմեանս կոփէին և արեամբ լցաւ անդաստանքն, վասն զի ոչ գոյր տեղի փախստեան և ոչ օգնական, միայն զմահն[:Ա. Դ. զմահսն.] ունէին յոյս. և ի բազմութենէ անօրինացն ձանձրացան զօրքն քաղաքին և ի փախուստ դարձան և այլազգիքն սրով յարձակեցան ի վերայ քաղաքին և սաստիկ կոտորածով առ հասարակ ի ներքոյ սրոյ անցուցին զամենայն քաղաքն իբրև զբիւրս հնգետասան։ Այլ զոսկւոյ և զարծաթոյ և զդիպակաց աւելորդ է ասել, վասն զի ոչ արկանի ընդ գրով. բայց զայս բազում անգամ լուեալ է մեր ի բազմաց յաղագս քորեպիսկոպոսին՝ որ ասէին Դաւթուկ, եթէ զգանձատունն նորա Աբրիհիմն էառ և քառասուն ուղտ բարձան զգանձարանն նորա, ութ հարիւր վեցկի եղանց ելանէին ի տանէ նորա։ Եւ կայր յայնժամ ութ հարիւր եկեղեցի ընդ պատարագով։ Եւ այսպիսի դառն կատարածիւս և չարաչար մահուամբս որով անցաւ վայելուչ և փառաւոր քաղաքն Արծն, և կամ որպէս լալով ասացից՝[:Ա. անցից.] զանցումն իշխանացն և զքահանայիցն, որք անթաղք և կերակուր գազանաց լեալ, և փառաւոր կանայք հանդերձ տղայօքն վարեցան ի գերութիւն յաշխարհն Պարսից յանգին ծառայութիւն։ Եւ ահա այս սկիզբն եղև Հայոց կորստեանս. լուր՝ միտ դիք կատարածիս և անցմանս արևելից մի առ մի ամ յամէ, վասն զի այս է առաջին քաղաք, որ առաւ սրով և գերութեամբ ի Հայոց։ Իսկ յորժամ լուաւ զչար համբաւս զայս թագաւորն Մոնոմախ, առաքեաց զօրս յարևելս և կարգեաց զօրագլուխ զօրացն զԿամենն, զԳրիգոր Վասակայ որդին և զԼիպարիտն զեղբայրն Ռատին առն քաջին, և բազում զօրօք հասանէին յաշխարհն Հայոց առ ի պատերազմել ընդ զօրսն Պարսից։

Յայսմ ամի գրեաց[:Ա. Դ. առաքեաց.] Մոնոմախ թագաւորն Յունաց թուղթ առ Տէր Պետրոս Հայոց հայրապետն, զի եկեսցէ[:Ա. երթիցէ.] առ նա ի Կոստանդնուպօլիս։ Եւ Տէր Պետրոսն կամաւ իւրով յօժարեաց գնալ[:Ա. ի գնալ.]. խորհեցաւ ի միտս իւր և ասէ, «Գուցէ այլ ոչ թողուն զիս Հոռոմք ելանել յարևելս», անուանեաց զաթոռ հայրապետութեան իւրոյ զամենագովելին զՏէր Խաչիկ։ Նոյն օրինակաւս խորհեցաւ և յաղագս միւռոնին օրհնեալ ձիթոյն՝[:Գ. իւղոյն.] օծմանն հաւատոյ Հայաստանեայց, պահեաց յԱհուր[:Ա. յԱխուրեան. Գ. Ե. ի յԱհուրան.] գետն երկաթի ամանօք իբրև լիտր չորս հարիւր, վասն զի մի գուցէ անկանիցի ի ձեռս Հոռոմոցն, և կայ պահեալ մինչև ցայսօր ժամանակի. ի գիշերի արարեալ զայս՝ մերձ ի դուռն քաղաքին Անւոյ։ Եւ ինքն իւր տանեցի ազատօքն փառաւոր արամբք երեք հարիւր՝ վառեալ զինուք, և վարդապետս և եպիսկոպոսունս և երաժիշտս և կրօնաւորս[:Տպ. կրօնաւոր քահանայս.], քահանայս հարիւր[:Գ. Դ. Ե. Տպ. հարիւր և քսան.] և հեծեալս ի փառաւոր ջորւոջ, հետևակ պաշտօնեայս երկերիւրս։ Եւ էր զհետ Տեառն Պետրոսի նախնականն և լաւն ի բնաւից Բուլղար վարդապետն, և ամենագովելին Խաչատուր դպրապետն և Թադէոս՝ որ էր այր անպարտելի գրչութեամբ, Գէորգ Քարնեղեցին և Յովհաննէս Քարնեղեցեն և Մատթէոս Հաղբատացին և Մխիթար Բնայրեցին[:Ա. Դ. Ե. Բգնայրեցին. Գ. Տպ. Գնայրեցին.] և Տիրանուն[:Ա. Դ. Տէր Անան իմաստասէրն կապանեցին.] և իմաստասէր Կապանեցին, Մխիթարիկն, Վարդան Սանահեցին[:Ա. Բ. Գ. Սանահնեցի.], Բարսեղն Բաշխատացին և համավայելուչն և շքեղն Տէր Եղիսէն և Բարսեղն նորին եղբայրն, Գէորգ՝ ջուլահակ[:Ա. Դ. ջուլհակաձագն.] ձագն և Տէր Եփրեմն և Տէր Անանէ և Տէր Խաչիկն։ Արդ այս ամենայն վարդապետք և իմաստասէրք և հմուտք հին և նոր Կտակարանացն Աստուծոյ։ Եւ ինքն ամենագովելին Տէր Պետրոս սոքօք հետևեալ ճանապարհորդութեամբ հասանէր ի Կոստանդնուպօլիս։ Եւ յորժամ լուան զգալն նորա, դղրդեցաւ ամենայն քաղաքն Կոստանդնուպօլսի ընդ առաջ Տեառն[:Ա. Դ. Տեառն Տէր։] Պետրոսի, հանդերձ մեծամեծօք և ահաւոր փառօք տարան զնա ի սուրբն Սոփի, և անդ հանդիպեալ թագաւորին և պատրիարգին և իջուցին զնա ի փառաւորս տան։ Եւ հրամայեաց[:Տպ. հրամայեաց թագաւորն.] տալ ծախս Տեառն Պետրոսի. յառաջին աւուրն ետուն կենդինար մի[:Ա. մի ոսկւոյ.]. իսկ յերկրորդ աւուրն գնաց Տէր Պետրոս ի պաղատն առ թագաւորն, և լուեալ թագաւորն զգալն՝ ել[:Գ. Տպ. ելանէր.] ընդ առաջ նորա և հրամայեաց նստուցանել զՏէր Պետրոս յոսկի սէլին[:Ա. Դ. սայլին.], զոր ի ժամ գնալոյն Տէր Եղիսէ յինքն առեալ. իսկ սպասաւորք թագաւորին ջանային առնուլ, և նա ուժգին ոչ տայր, և տեսեալ թագաւորն հարցանէր զպատճառս չտալոյն։ Եւ յայնժամ պատասխանի ետ Տէր Եղիսէ և ասէր, «Ո՜վ թագաւոր, հայրապետական աթոռ է, և ոչ ոք է արժանի ի սմա նստիլ, բայց միայն Տէր Պետրոսն»։ Եւ լուեալ զայս թագաւորն՝ իրաւունս համարեցաւ զբանն, զոր ասաց Տէր Եղիսէ. և ասաց[:Ա. Բ. Գ. Դ. Ե. ասէր.] թագաւորն. «Թոյլ տուք զառաքելական աթոռդ ի դմա»։ Յայնժամ ասէ թագաւորն Տէր Եղիսէի. «Հազար դահեկան[:Ա. Դ. դահեկանի է.] է աթոռդ, պահեսցես զդա տեառն քում, զի մի՜ այլ ոք ի դմա նստցի»։ Եւ այսպիսի փառաւորութեամբ կացեալ Տէր Պետրոսին ի Կոստանդնուպօլիս ի մէջ Հոռոմոց զամս չորս, և աւուր[:Ա. օր. Դ. յօր օրէ.] յաւուր յաւելէր[:Տպ. յաւելոյր.] փառօք և պատուօք ի մէջ Յունաց. և յորժամ երթայր ի պաղատ թագաւորին, նախ զհայրապետական գաւազանն յառաջ տանէին[:Դ. առնէին.]. և յորժամ տեսանէր թագաւորն՝ երկըրպագանէր և հրաման տայր թագաւորն մեծամեծաց իւրոց ելանել ընդդէմ Տեառն Պետրոսի։ Եւ զկնի չորից ամաց բաշխէր[:Տպ. շնորհէր.] թագաւորն և պատրիարգն Տէր Պետրոսի բազում ընծայս՝ գանձս և դիպակս ոսկւոյ և արծաթոյ և ազգի ազգի զարդարանս և իշխանութիւնս տայր ազատաց նորա և զքուրորդին[:Ա. զքեռորդին.] իւր զՏէր Անանէ արար Սենգելոս[:Տպ. Սինգելոս.]. և զամենայն պատուական զգեստս տուեալ հայրապետին Հայոց, և յուղարկեցին զնա խաղաղութեամբ հանդերձ մեծամեծ տրօք. և ի քաղաքն Անի ոչ ժամանեաց, այլ երթեալ բնակէր ի Սեբաստիա քաղաքն առ ազգն Սենեքարիմայ մեծաւ փառաւորութեամբ։

Արդ յորժամ հասանէր զօրքն Յունաց ի յարևելք[:Ա. Տպ. յարևելս.], Կամենն և Առօնն և Գրիգոր Վասակայ որդին կոչեցին զհետ իւրեանց զԼիպարիտն զՎրաց իշխանն, և հասեալ նոցա ի բերդն՝ որ կոչի Կապուտռու[:Ա. Դ. Կապուտու.], ի տեղին՝ որ Արջովիտ ասի. և լուեալ Թուրք զօրացն՝ զտեղի առին. և բնակեցան Հոռոմ[:Ե. Տպ. Հոռոմոց.] զօրքն ի յԱրջովիտ։ Եւ յայնժամ եկին զօրք այլազգեացն ի վերայ Լիպարիտին առն քաջին. և նորա հանեալ զպահապանս ի գիշերի զքուրորդին իւր զՉորտուանէլն՝ զայրն հզօր և պատերազմող, և յայնժամ սկսան զօրք այլազգեացն ի գիշերին պատերազմիլ. և հասանէր ձայն պատերազմին առ Լիպարիտն՝ եթէ «Հասիր, զի զօրք այլազգեացն պատեաց զմեզ»։ Եւ ասէր Լիպարիտն՝ եթէ «Շաբաթ է, և ոչ է օրէն Վրացեացս ելանել յաւուր շաբաթու ի պատերազմ»։ Յայնժամ Չորտուանէլն որպէս զառիւծ ի գիշերին բախէր զճակատ այլազգեացն. և մինչդեռ վարէր զնոսա, դիպեալ եղև նետ մի ի բերան նորա և ընդ ծոծրակն ելանէր, և այնպէս մեռանէր Չորտուանէլն՝ այր քաջ և հզօր։ Եւ յորժամ լուաւ Լիպարիտն զմահ Չորտուանէլին, որպէս զգազան զայրաոեալ ելանէր ի պատերազմ և վարեաց զամենայն այլազգիսն ընդ երեսս դաշտացն և արեան ճապաղիս[:Ա. Բ. Դ. Ե. Տպ. ճախճախիս.] արարեալ զնոսա։ Եւ յորժամ տեսանէր[:Ա. տեսանէին.] զօրքն Հոռոմոց զքաջութիւն Լիպարիտին, ի տուր[:Տպ. ի սուր.] ետուն զնա և թողին զԼիպարիտն ի մէջ այլազգեաց և փախան, զի մի առցէ զանուն քաջութեան։

Եւ տեսեալ զայն զօրաց անօրինացն, դարձան միաբան ի պատերազմ ընդ Վրաց զօրացն. և յորժամ սաստկացաւ պատերազմն, և գոչէր որպէս զառիւծ Լիպարիտն ի մէջ անօրինացն, և յայնժամ մի ոմն ի զօրաց Վրացն յետոյ կացեալ և թրով հարեալ հատանէր զերկուս ջիլս ձիոյն Լիպարիտին. զոր իմացեալ Լիպարիտն՝ ի շտապս լեալ յետ կոյս դարձեալ եհար զնա և սատակեաց. և ինքն Լիպարիտն իջեալ նստէր ի վերայ գետնոյն յասպարիսին[:Բ. Գ. Ե. Տպ. յասպարին.] վերայ և ձայն տուեալ ասէր՝ թէ «Ես եմ Լիպարիտն»։ Եւ յայնժամ զբազումս ի զօրաց Վրացեացն կոտորեցին և զայլն արարին փախստական, և զԼիպարիտն առեալ գերի և տարան զնա ի Խորասան առ Տուղրէլ սուլտանն, վասն զի յառաջագոյն լուեալ էր զանուն նորա և զամենայն քաջութիւն նորա գիտէր։ Եւ կացեալ առ սուլտանն զամս երկուս և արար ի տեղիս տեղիս քաջութիւնս. և զխափշիկն՝ զայր հզօր և քաջ, հանին զերկուքն առաջի սուլտանին ի պատերազմ, և Լիպարիտն յաղթեալ սատակեաց զայլազգի զխափշիկն. և յայնժամ սուլտանն ազատեաց զնա և մեծ պարգևօք յուղարկեաց[:Ա. առաքեաց.] զնա ի Հոռոմք։ Եւ յայնժամ եկեալ Լիպարիտն ի Կոստանդնուպօլիս, և տեսեալ զնա թագաւորն Մոնոմախ ուրախ լինէր յոյժ. և մեծամեծ պարգևօք յուղարկեաց զնա ի տուն առ կինն իւր և առ որդիքն։ Լիպարիտնս այս եղբայր էր Ռատին և Զոյատին՝ վրացի ազգաւ՝ ի հզօր ջոկէ[:Ա. ջոջէ.]։

<milestone unit="section" n="499"/>Դարձեալ ի թուականութեանն Հայոց յամի ՆՂԹ եղև սաստիկ խռովութիւն ի տունն Հոռոմոց, և բազում գաւառք մաշեցան ի սուր սուսերի։ Եւ եղև կատարածք մեծամեծք և աւուրք դառնաշունչք ի ձեռն գիշակեր և անօրէն պիղծ ազգին Պածենկաց՝[:Ա. Գ. Դ. Պարծինկաց.] չար և արեանարբու գազանացն. վասն զի ազգք օձիցն ելին և հարին զԽարտէշքն, և Խարտէշքն ելին և հարին զՈւզն և զՊածինակն, և միաբան բորբոքեցան ի վերայ տանն Հոռոմոց, և բազում նեղութիւնս անցուցին ընդ Կոստանդնուպօլսի. և փառաւոր իշխանք մատնեցան ի գերութիւն, զորս ոչ կարեմ պատմել զաղէտս թախանձանացն, զոր կրեաց տունն Հոռոմոց յամին յայնմիկ. վասն զի գազանապէս և անողորմ գերեցին զազգն Յունաց. և թագաւորն զարհուրեալ ոչ իշխեաց ելանել ի պատերազմ, զի անթիւ և անհամարք էին զօրք թշնամեացն. և զբազում աւուրս կացեալ գնացին յաշխարհն իւրեանց. և ապա այնուհետև եղև խաղաղութիւն յաշխարհին Հոռոմոց։ <milestone unit="section" n="500"/>Իսկ յորժամ բարձրացեալ աւարտեցաւ թուականս Հայոց ազգիս ի յամս Շ, մատեան առ թագաւորն Մոնոմախ չարաթոյնք և լեզուք նենգաւորք և մատուցանէին չարախօսութիւն վասն փառաւոր իշխանաց Հայոց, որք ի գաւառն Պաղնայ բնակեալ կային, և ասացին՝ թէ Անհնազանդ կան հրամանաց քոց և կամին ապստամբ լինել ի քէն։ Եւ առաքեաց զօրապետս հանդերձ զօրօք ի Պաղին և անիրաւաբար հեղոյր զչարութեան թոյնս իւր ի վերայ անմեղաց. և բարկութեամբ սկսաւ ապականել[:Բ. սպանել.] զամենայն գաւառն, և զամենայն իշխանսն սկսաւ ի փառաց ընկենուլ, վասն զի էր այր պիղծ և չար, որ էր զօրագլուխ սատանայի, որոյ անուն նորա Պեռոս ճանաչի, և կամեցաւ որ զմեծ իշխանսն զորդիսն Հաբէլի ձերբակալս առնել, զՀարպիկն այր քաջ և զհզօր և զԴաւիթ և զԼևոն և զԿոստանդին՝ զչորս եղբարսն, այսմ օրինակաւ և զայլ իշխանսն։ Յայնժամ[:Տպ. Յայնժամ ամենայն.] իշխանքն ծածկաբար խորհուրդ արարին զի ամենայն ոք զիւր ամրոցն բռնեսցէ՝ մինչև ծանուցանեն թագաւորին զաւերումն[:Տպ. զաւերումն.] գաւառին յանօրէն Պեռոսէ. և միաբան արարին երդումն միաբանութեան՝ զի յայդ շաբաթու առցէ ամենայն ոք զիւր ամրոցն։ Եւ յայնժամ մի ոմն ի միաբանելոցն Թորոսակ անուն՝ տէրն Թլպաղայ[:Ա. Գ. Դ. Թլպաղատայ. Բ. Ե. Տպ. Թլպաշտայ.], ուրացաւ զերդումն և ազդ արարեալ անօրէն Պեռոսին, թէ ամենայն իշխանքն միաբանեցան չգալ ի կոչումդ քո. և զայս ամենայն ոչ գիտացեալ Հաբելի որդւոցն[:Տպ. որդիացն.], և որպէս յառաջն ասացեալ էին՝ յաւուր շաբաթուն առին զմեծ ամրոցն՝ որ կոչի Արկնի, որ էր մերձ ի գաւառն Թլմխոյ. և այլ ամենայն միաբանքն գնացին ի կոչն Պեռոսին։ Եւ լուաւ[:Գ. Ե. լուան.] զայն, զոր արարին որդիքն Հաբելի, արար ժողով ի վերայ բերդին Արկնոյ զօրս բազումս. և տեսանէր[:Ա. տեսեալ.] զամրութիւն բերդին՝ հիանայր յոյժ և ոչ կարէր պատերազմել, վասն զի բարձր էր յոյժ և անառ էր ի թշնամեացն. և ոչ կարաց մերձենալ ի նա։ Եւ յայնժամ խորհեցաւ զայս ինչ չար և ասաց. «Եթէ ոք բերցէ զգլուխ Հարպկանն առ իս, առցէ գանձ ոսկւոյ և արծաթոյ բազում և իշխանութիւնս և մեծութիւնս ի թագաւորէն»։ Եւ լուեալ զայս սննդակիցք և նախածանօթքն իւր, որք առ ինքն էին ի բերդն, և խորհեցան խորհուրդ անօրէնութեան զՅուդայի և զԿայենի եղբայրասպանին։ Եւ էր մօտ ի բերդն տեղի հակառակ[:Ա. Դ. հակառակի.], և Հարպիկն առեալ արս և ելեալ պահէր զտեղին. և զաւուրս երեք ոչ իշխեաց ննջել ամենևին. և ասեն նենգաւորքն. «Վասն է՞ր ոչ ննջես, տէր մեր, զի ահա այսօր անձինք մեր մեռանին ի վերայ քո անձինդ»։ Եւ հաւատացեալ նոցա՝ նընջեաց, զի ձանձրացեալ էր յոյժ. և իբրև քաղցրացաւ ի քունն[:Ա. Բ. Գ. Դ. Ե. քունն.], յարուցեալ ազգականն իւր հատանէր[:Ա. Գ. Դ. Ե. հատանէր սրով.] զգլուխն Հարպկանն՝ զառն հզօրի և քաջի, և ի նոյն գիշերին հասուցանէին զգլուխն առ Պեռոս կատապանն. և սպանողքն ոչինչ օգտեցան՝ բայց միայն անէծս։ Եւ հրամայեաց Պեռոս ի ձող ցցել զգլուխ Հարպկանն և տանել ընդդէմ դրան բերդին. և ի լուսանալն տեսեալ եղբարցն նորա՝ ծանեան և վաղվաղակի բացեալ զդուռսն և արկեալ հող ի վերայ գլխոց իւրեանց և լալով գային երեք եղբարքն և անկանէին առաջի հատեալ գլխոյ Հարպկանն. և այնչափ կոծ առեալ նոցա, մինչև ողբս առեալ լային ամենայն զօրք բանակին։ Եւ այսպիսի օրինակաւս տիրանայր Պեռոսն ամուր բերդին Արկնոյ և զեղբարսն Հարպկանն՝ զորդիսն Հաբելի տարաւ ի Կոստանդնուպօլիս առ թագաւորն Մոնոմախն։ Եւ տեսեալ զնոսա թագաւորն և ամենայն տունն Յունաց, հիանային ընդ սոսկալի տեսիլ կերպարանացն նոցա, վասն զի ահաւոր էին տեսլեամբ և թիկամբքն հանդերձ բարձր էին քան զամենայն տունն Յունաց. և յաղագս գեղեցիկ տեսլեանն ոչինչ արար[:Գ. Ե. Տպ. արարին.] խրատ նոցա, այլ հրամայեաց անցուցանել զնոսա ի կղզի՝ զԴաւիթ և զԼևոն և զԿոստանդին, զայր քաջք և հզօրք և երևելի իշխանք Հայոց։
