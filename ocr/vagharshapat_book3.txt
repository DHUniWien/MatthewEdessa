[ՄԱՍՆ ԵՐՐՈՐԴ] 

<milestone unit="section" n="550prologue"/>Ի յամին հինգհարիւրերորդի և յիսներորդի ի գիրս այս ժողովեցաք վգործ ժամանակաց հարիւր և յիսնից ամաց և յայսմ տեղւոշ լռեաղ դադարեցաք ի յարուեստաւոր քննութենէս մերմէ, վասն զի այլոց ոմանց թողաք զայս մարտ մտաց և պայքարումն[Գ. մաքառումն.] խորհրդոց, և մեր յետ ելանալով տեղի տալով հանճարեղացն և իմաստուն արուեստաւոր քննողաց, բստ բանի սրբոյն առաքելոյն Պօղոսի, որ ասէ, «Եթէ ոք յատենի ելցէ, առաշինն լռեսցէ», և այս եղև ի հայրապետութեանն տանն Հայոց առն րրիգորիսի և Տեառն րարսղի, յորժամ եղև սկիզբն առաջին երկբապատմութեանս[Գ. Դ. Ե. Տպ. երկրպագութեանս.]։ Եւ էր ի հայրապետութեանն Հոռոմոց՝ որ ի Կոստանդնուպօլիս՝ Նիկոլայ և ի հայրապետութեանն Անտիոքայ՝ օովհաննու և ի հայրապետո ւթեանն Եր ուսաղէմայ՝ Սիմ էօնի, և հայրապետութեանն Աղէքսանղրու՝ Օովհ աննու, և ի հայրապետութեան տանն Ասորւոց Աթանասի, և ի յԱղամայ էին ամք ժամանակաց վեց հազար և վեց հարիւր և տասն։ Եւ արդ զամս տասն ոչինչ արարաք հոգս վասն այս ժամանակագրութեանցս և թողեալ էաք ի բացեայ զարուեստ գրչութեանցս . և տեսանելով մեր հանապազօր զաստուածասաստ բարկութիւնս հեղեալ ի վերայ քրիստոնէից, և ամ յամէ անկեալ և գլորեալ լինէր զօրութիւն զօրաց հաւատացելոցն, և տեսաք զի ոչ ոք ունէր ի մտի զայս խնդրել կամ ի գիրս հաւաքել, զի ապագայիցն յիշատակ լիցի այս կատարածս և նեղութիւնս առ բարի ժամանակն, յորժամ տացէ Տէր Ա ստուած ղխոստացեալսն յետին ժամանակին, յորժամ տացէ Աստուած հաւատացելոց զժամանակն՝ որ լի իսկ իցէ ամենայն ուրախութեամբ, և ապա մեր յառաշ եկեալ յայնժամ բազում ուրախութեամբ որպէս թէ յԱստուծոյ այս հրամայեցաւ[Դ. Ե. համարեցաւ.] ինձ՝ զայս այսպէս ի գիր հաւաքել և ապագայիցն թողուլ զայս յիշատակս, և թէպէտ և ոչ է սա հոդևոր հմտութեամբ ղարդարեալ կամ արուեստ հոգևոր կամ շաւիղս[Դ. Տպ. շառաւեղս.] աոաքինութեան ինչ, այլ ղխրատն Տեառն, զոր վասն մեղաց ազգի ազգի յանցանօք ի բարկութիւն շարժեցաք զՏէր Աստուած ի վերայ մեր և ի նմանէ առաք զխրատս զայս Գաւազանաւն նորա։  

Եւ արդ պարտ և արժան է ոչ մոռանալ զսա որք կենդանիքս են ժամանակիս, այլ գրել և յիշատակել զսա ծնանելոցն, եթէ այս է մեղաց պտուղն, ղոր ցանեցին հարքն մեր և եւթնապատիկ ժողովեցին, և վասն այսորիկ ես Մատթէոս՝ որ անարժանս եմ ողորմութեանն Աստուծոյ, զամս բազումս քաջաջան քննութեամբ կացի և արիաբար մտօք ի քաղաքս Միջագետաց յՈւռհա ժողովեալ գրեցաք մինչև ցայս վայր^ և զամաց երեսնից դեռ ևս առաջի կայ ի գրի հաւաքել։ Եւ արդ ահա այս վարդապետաց և կորովի գիտնականաց էր գործ և ոչ մերում տկա՞րութեանցս և կամ սակաւ գիտութեանցս, բայց այս սովորութիւն է Աստուծոյ, զի ի տկարաց և ի նուաղից գործ ինչ պիտանացու պահանջէ. որպէս տեսանեմք զերամս մեղուացն և զարմանամք ընդ դասապետութիւնսն նոցա, եթէ ո րպէս յոչինչ և ի թեթև մարմնոյն ամենայն որդիք մարդկան յագենան քաղցրութեամբն նոցա և ի պէտս սրբոց մատչին գործքն նոցա, և առաջի նոցա և առաջի թագաւորաց փառաւորի, և կամ մեռեալ որդն, որ գայ և կենդանանայ և վաստակօք իւրովք ի գոյնս գոյնս ղարդարէ զթագաւորս և զիշխանս, և ամենայն եկեղեցիք նովաւ հաըստանան պէսպէս զարդարանօք։ Այսպէս և տկարութիւնս մեր համարձակութիւն էառ և առաջի հռետորաց և իմաստնոց հզօրաց և խորին հանճարեղաց և քաջակիրթ քննողաց խօսեցաք զայս և յանձին արարաք զմատենագրութիւնս մեր նոցա, վասն զի արկցեն ի բովս և քննութիւն արասցեն, և մեք ոչ ընդդիմ ան ամ ք, վասն զի մերս ընդղէմ գիտնականաց ոչ ունի դիմադրութիւնս։ Որպէս և այն թեթև թռչունն, թէպէտ և ձայնովն ընդդիմանայ բազմաց, այլ մարմնովն տկարանայ, այն որ կոչի ծիծառն, սակայն նա զմերս ունի նմանութիւն առ զարմանալի գործ բնութեանն[Գ. Դ. Ե. Տպ. բնակութեանն.] իւրոյ, թէ զիարդ յոչնչոյ բնակութիւնս կազմէ և ի [բարձունս առանց հիման կառուցանէ, շաղախաբեր և շիղաբեր վաստակս հնարով հնարէ և ամրութիւնս պնդագոյնս հաստատէ և որդւոց իւրոց զնա տացէ ժառանգութիւնս, զոր և այլ յաղթանդամ թռչնոց անհնար է զայն գործել, արծուոյ ասեմ և նմանեաց նորա, վասն զի զայլ քաջութիւնս մեծաւ կարողութեամբ առնեն հաւքն քաջաթռիչքն, բայց զայն, զոր գործեաց թեթև թռչունն՝ զայն ոչ կարեն առնել։ Արդ այսպիսի օրինակաւս հանճարեղք և գիտնականք զամենայն քննութիւնս հին և նոր Կտակարանացն Աստուծոյ կարող են առնել և ի յայտ բերել ահալոր և լուսաւոր քննութեամբ, բայց զայս հաւաստապէս ասացից և առանց երկբայութեան, վասն այս որ ի մէնջ քննեալ գծագրեցաւ, անհնար է եթէ այլ կարող լինի զայս գտանել և կամ հաւաքումն առնել միահամուռն ազղաց և թագաւորաց, հայրապետաց և իշխանաց զամենայն ժամպնակս թուականութեամբ ի գիր հաւաքել, վասն զի վճարեալ ահա տան առաջինքն, որք ականատեսք էին ամենայն ժամանակացն։ Արդ զայս ոչ ոք է կարող առնել, զոր ինչ մեք արարաք, զի զոր ինչ գրեցաք՝ գրեցաւ, զի զամս հնգետասան ունէաք ղայս գործ քննութե անս, զոր ի մատենագրութիւնս ընթերցեալ գտ անէաք զթուականսն ժամանակացն ի յիշատակարանս գրոցն և ընդ ծերսն ի քննութիւն մտեալ գեգերէաք անդադար քննութեամբ և հաւաքեալ գրեցաք ի գիրս զայս ինչ։ Ել արդ ես Մատթէոս այսու. եղէ ցանկասէր և կամեցայ դառնալ ընդ նոյն բնաբան պողոտայն, զոր օրինակ ոք ի բազում ժամանակաց շրտեալ ի վերայ համատարած մեծի ծովուն Ովկիանոսի և ցնորեալ բազում նեղութեամբ՝ և զկնի ալեկոծութեանն երթիցէ ի տուն իւր խաղաղութեամբ և զմտաւ ածեալ յիշեսցէ զսէր բազում շահիցն, յայնժամ ո չին չ ի յայնցեալ նեղութիւնսն մտաբերէ և առ ո չին չ համարելով զամենայն ինչսն, զոր ի ծովուն նաւակոծեցաւ, այլ փութայ մեծաւ փափագանօք դառնալ ի նոյն ծովագնացութիւնս։ Այսպիսի օրինակաւս և մեք դարձուք ի մեր թողեալ կէտ գրոյն, և գտաք զբնաբանն[Գ. Դ. Ե. զբնականն.] զառաջինն, ղռր թողեալ էաք, յորժամ էաք ի յամս ՇԾ։ Եւ արդ սկսաք աս ել և զայլ ևս զամաց քսան և հնգից[Տպ. եօթանց.] և երեսուն՝ լիցի վճարումն դրոցս, վասն զի աճեաց թուականութիւնս Հաւոց բազում նեղութեամբ, և ի նոյն հտյրապետութեան Տեառն Գրիգորիսի և ի թագաւորութեանն Յունաց Ալէքսին դարձաք յօժարական մտօք[Դ. կամօք.] և սկսաք առ ի պատմել զկատարածն և զնեղութիւնս չար ժամանակիս այսորիկ։ Եւ ոչ արարաք զսա ի պէտս սնափառութեանց որպէս կարծել ոմանց, տյլ ի յիշատակս և ի յագդումն[Տպ. ի սաստումն.] առ յապայ ժամանակին, և ոչինչ զմտաւ սձծի զտկարութիւն մրտաց և զանկարողութիւն ի գիտութենէ հմտութեանց, այլ ՈՐՔ կատարեալքն են գիտութեամբ հին և նոր Կտակարանացն Աստուծոյ, նոքա են կարողք քերական արուեստիւք զբանսն սրբել և զամենայն սխալանս բանիցն պայծառացուցանել ըստ աստուածատուր շնորհացն, ,որ տուաւ նոցա, իսկ մեք ըստ տխմար գիտութեանս մերոյ զայս քննեալ մաքրութեամբ և գրեցաք զբազում մատենագրութիւնս[Տպ. ի բազում մատենագրութեանց.], զորս գտաք[Գ. տեսաք.] վասըն նեղութեանց ժամանակացս այսորիկ, զոր ի տեղիս տեղիս գրեալ էին և թողեալ էին զայն իւրեանց յիշատակ, զոր և մեր ժողովեալ զայն ամենայն բազում հոգեբարձութեամբ. և լսեցաք յայլոց ոմանց պատուականաց, որք հասու էին ժամանակացն և նեղութեանցն և անսխալ հասեալ էին ի վերայ ժամանակացն և թոււսկանացն, և ընդ ծերս ունէաք խօսակարգութիւնս և քննոլթիւնս, որք տեղեակք էին անցեալ ամացն ըստ բանի մարգարէին՝ որ ասէ. «Հարցշիր դու ցհարս՝ և ասասցեն քեզ, ընդ ծերսն և պատմեսցեն»։ Արդ այսպիսի օրինակաւս անհանգիստ եղեալ մեզ և զամենայն հոգս զբաղանաց թողեալ էաք և զամենայն ցանկութիւնս արհամարհեալ էաք և միշտ և հանապազ զայս ունէաք պայքարումն մտաց, զոր դարձեալ սկսաք ի գործ երկրապատմութեանս ըստ երանելի վարդապետին Գրիգորի Նիւսացւոյ, որ ասէր, «Դարձեալ ես ծերունիս յասպարիսի»։ ՀՀորս և մեր մնացեալ այլոց ոմանց թողաք զայս քննել, և ահա տեսանէաք զամենեսեան հրաժարեալ ի պատմագրութենէ աստի, և տեսանէաք մեք, զի ժամանակս գնալով գնայր, և հոսմունս և ծորմունս և զպակասութիւնն մեզ ցուցանէին և զոչ կալ դադարման մարդկութեան ի վերայ երկրի, այլ զՓոփոխմունս յաստեացս ի հանդերձեալսն ի յայտ բերէին, վասն զի անցաւոր են ամքս և ժամանակք, այսպէս անցաւորք են ծնունդք նորա, և զոր օրինակ մշտնշենաւորք են հանդերձեալքն, այսպէս և անկատարածք են ծնունդք նորա, և երանի որք հ անղիպեսցին այնմ ուրախութեանցն, և երանի որք կերիցեն ճաշ յարքայութեանն Աստուծոյ։ 

<milestone unit="section" n="550bk3"/>Յայսմ ամի, յորժամ էր թուականն Հայոց ՇԾ, դարձաւ կոմսն ի Փռանգաց, որ ասի Զնճիլ, վասն զի յորժամ առին ի Թուրքաց զսուրբ քաղաքն Երուսաղէմ, առեալ զզէնն Քրիստոսի՝ գնաց յաշխարհն Փռանգաց, և յորժամ լուան վասն նորա, թէ զէնն Քրիստոսի ընդ նմա է, դղրդեալ եղեն ամենայն արարածք զհետ նորա[Տպ. ընդ նմա.]։ Եւ յայսմ ամի դարձաւ և գայր ի վերայ Տրապօլսայ[Բ. Գ. Դ. Ե. Տպ. Տրապօլսոյ.] քաղաքին, և զօրք պատերազմ օղք ընդ նմա տասն բիւր, և եկեալ ի Կոստանդնուպօլիս, և թագաւորն Ալէքս բազում րնծայս պարգևէր նմա և անցուցանէր զնոսա ընդ Ովկիանոս։ Բայց գործ Յուդայի գործեաց ընդ նոսա, զի զամենայն երկիրն առաջի նոցա այրել[Գ. Դ. Ե. Տպ. այրել հրով.] հրամայեաց՝ ընդ որ անցանէին զօրքն Փռանգաց, և ընդ անմարդաբնակ վայրս տանէին զնոսա, և արգելեաց զհացն ի նոցանէ և արար սովալլուկ զնոսա, որք անճարեալ զերիվարսն ուտէին։ Եւ առաքեաց զզօրսն[Գ. Դ. Ե. Տպ. ի զօրսն.] Թուրքաց և արար ահագին ժողովս ի վերայ նոցա, և եկեալ սուլտանն ԽլիճԱսլան և սաստիկ պատերազմ յարոյց ի վերայ նոցա ի սահմանս քաղաքին Նիկիա և արար անթիւ կոտորածս զնոսա արս իբրև հարիւր հազար, և Զնճիլն երեք հարիւր արամբք եղև փախստական և անկանէր յԱնտիոք քաղաք, և այլ ամենայն բազմութիւն զօրացն Փռանգաց սրով անցան, կանայք և որդիք նոցա գնացին ի Պարսիկս ի գերութիւն։ Այս այսպէս գործեցաւ վասն մեղաց, զի առհասարակ սիրեցին զմեղաց ճանապարհն և զԱստուծոյն ոչ ընկալան։ Եւ յայնժամ Տանգրի կոմսն Անտիոքայ բռնեաց զկոմսն Փռանգաց Զնճիլն և երկաթի կապանօք արգելեաց[Գ. Դ. Ե. Տպ. յուղարկեաց զնա.] զնոսա ի քաղաքն, որ ասի Սարուանդաւի, և զկնի աւուրց Փռանգաց պատրիարքն, որ յԱնտիոք՝ և այլ քահանայք բարեխօսեցին առ Տանգրի, և արձակեաց զնա։ Եւ գնաց Զնճիլն և արար ժողով ի վերայ Տրապօլսոյ քաղաքին և մեծաւ սղարով[Գ. Տպ. խսարով.] նստաւ ի վերայ նորա և շինեաց քաղաք ի վերայ նորա։ 

Ի սոյն ժամանակիս գայր բազում զօրօք մեծ կոմսն Փռանգաց, որ ասի Պետևին և խաղայր գայր ընդ աշխարհն Հռոմայեցւոց և Յունաց և երեսուն բիւր հեծելոց ընդ նմա, և հասանէր մեծաւ զօրութեամբ ի Կոստանդնուպօլիս և մեծաւ զօրութեամբ և հպարտութեամբ խօսէր ընդ թագաւորին Յունաց և եպարքոս կոչէր զնա և ոչ անուն թագաւորի ասէր նմա, մանուկ գոլով իբրև ամաց քսանից։ Իսկ թագաւորն Ալէքս և ամենայն տունն Յունաց ահաբեկ լինէին ի նմանէ, և յայնժամ թագաւորն Ալէքսն հանեալ առ կոմսն Պետևին զամենայն իշխանսն Յունաց և մեծաւ աղաչանօք ած զնա թագաւորն ի Կոստանդնուպօլիս, և արար թագաւորն նմա մեծ ընդունելութիւն և տուրս անչափ գանձուց պարգևէր նմա և պօտռոմն[Գ. ևս լոտռ ոմն.] մեծածախք արար առաջի նորա և բազում ծախօք անցուցանէր զնա ի մեծն Ովկիանոս յաշխարհն գամրաց. և տայր ի զօրացն Յունաց զկնի նորա։ Եւ յայսմ վայրի սկիզբն արար նենգութեան թագաւորն Յունաց և հրամայեաց զօրապետաց իւրոց, զի ընդ անմարդաբնակ տեղիս տարցեն զզօրսն Փռանգաց. և յանջրդի վայրս կացուցանէին զնոսա զաւուրս հնգետասանս, և ոչինչ գտանէին[Բ. Գ. Դ. Ե. Տպ. տեսանէին.], բայց միայն անապատ չոր և դժար վայրս լերանց, և ջուր տեղեացն սպիտակ որպէս զկրաջուր և էր աղի։ Եւ հրամայեաց թագաւորն Ալէքսն կիր խառնել ի հացն և տալ զայն յուտել նոցա, և լինէր այն մեղք մեծամեծք առաջի Աստուծոյ, և այնպէս սովեալ և նքողեալ լինէին զաւուրս բազումս, և անկանէր հիւանդութիւն ի զօրսն Փռանգաց։ Աայս այսպէս գործէր թագաւորն Յունաց, զի ոխացեալ էր ընդ նոսա վասն առաջին երդմանն ուրացութեան նոցա, զոր երդուան նմա և ոչ արարին։ Եւ այս յԱստուծոյ[Գ. ոչ յԱստուծոյ եղև.] եղև, վասն զի ի զրկանս և յանիրաւութիւնս և յաւերս անողորմապէս[Դ. անօրէնս անողարմապէս. Ե. անաւերս անողորմապէս.] վարեցան ի վերայ քրիստոնէից, վասն այսորիկ թոյլ ետ Աստուած ազգաց անօրինացն գալ ի վերայ նոցա և առնել զնոսա պատուհասակոծս վասն մեղաց։ 

Յայնժամ սուլտանն արևմտից Խլիճ-Ասլանն լուեալ զգալ զօրացն Փռանգաց, գրեաց ի նիկիս առն յամիրայն Դամիշման և յայլ ամիրայսն և ահագին բազմութեամբ գայր ի վերայ զօրացն Փռանգաց. և հանդիպեցան միմեանց ի դաշտն, որ կոչի Օլօսի, և արարին պատերազմ ահագին զմեծ ժամ աւուրն, և լցաւ դաշտն արեամբ առհասարակ։ Եւ անճարեալ զօրքն Փռանգաց ի յօտար աշխարհին և ոչ գտանէին զելս իրացն, և գումարեալ դեգերէին որպէս զանասուն, և էր օրն այն օր մեծ և սոսկալի ի վերայ քրիստոնէից, և յայնժամ փախեաւ զօրավարն Յունաց։ Եւ տեսեալ Պետևին զբեկումն զօրաց իւրոց՝ ելեալ ի լեառն մի, և այլազգին պատեալ լինէր զստորոտ ով լերինն, և ահա անդ էր տեսանել զճայթմունս աղեղանցն և զթնդմունս երիվարացն և զդողումն լերանցն, և ետես Պետևին զկոտորումն զօրաց իւրոց, լայր դառնապէս և ի սաստկանալ պատերազմին անճարեալ յամենայն կողմանց՝ փախեալ լինէր չորս հարիւր ձիաւորով, և զայլ զօրսն առհասարակ կոտորեցին բիւրս երեսուն։ Եւ հասանէր կոմսն Փռանգաց Պետևին ի քաղաքն Անտիոք, անկանէր առ Տանգրի և անտի յարուցեալ գնաց ի սուրբ քաղաքն Երուսաղէմ։ Եւ զկնի աւուրց ինչ դարձաւ ի յաշխարհն Փռանգաց, ուստի եկն, և երդուեալ սաստկապէս, զի դարձցի ի վերայ Պարսից և արասցէ նոցա վրէժխնդրութիւնս և թագաւորին Յունաց, վասն զի լցաւ ամենայն Պարսիկքն ի գերութենէն զօրացն Պետևինին կոմսին։ 

Յայսմ ամի շարժեալ ամենայն Եգիպտոս և զօրաժողով լեալ ահագին բազմութեամբ և գան ի վերայ սուրբ քաղաքին Երուսաղէմի։ Յայնժամ թագաւոր Երուսաղէմայ Պաղտինն ելեալ սակաւ զօրօք ի պատերազմ ընդդէմ նոցա և արարին զզօրսն Փռանգաց փախստական. փախեաւ Պաղտինն և անկանէր յԵրուսաղէմ։ Եւ յայնմ աւուր սպանաւ կոմսն Տլքոյ Կուլել[Գ. Կուրելմն. Դ. Ե. Տպ. Կուլելմն.] Սանձաւէլ, և թագաւորն Պաղտինն անկանէր ի Պալպաք քաղաք և անտի գնաց յԵրուսաղէմ։ Եւ այլազգիքն մեծաւ յաղթութեամբ դարձան ի քաղաքս իւրեանց յԱսկաղոն։ 

<milestone unit="section" n="551"/>Դարձեալ ի թուականութեան Հայոց ՇԾԱ եղև շփոթումն մեծ և ահաւոր խառնակումն հաւատոյ, վասն զի ի սուրբ Զատկէն եղեն մոլորեալք տասն ազգ հաւատացելոց, և Հայք և Ասորիք միայն մնացին հաստատուն, իսկ Հոռոմք և Փռանգք եղեն հետևողք չար սերմանցն, զոր սերմանեաց պիղծ հերետիկոսն Իռիոն, որ արկանէր զտօմարն ի յապրիլի հինգն և զլրումն լուսնին հանդիպեցուցանէր ի տօնն Ղազարու և յաւուր շաբաթու, զոր Հայք և Ասորիք և Եբրայեցիք արկանէին ի վեց յապրիլի, որ հանդիպեցուցանէր ի տօնի Ծառզարդարին[Գ. Դ. Ե. Տպ. Ծաղկազարդին.]։ Արդ զայս տումարս պատճէնիս թիւրեալ[Տպ. կորեալ.] խափանէր փիլիսոփայն Իռիտոն, որ էր այր Հռոմայեցի, վասն զի յորժամ շարագրեցին զտումար պատճէնիցն ինն և տասնեկի բոլորին, զնա ի մօտ ոչ կոչեցին այլ դասք իմաստասիրացն, և յաղագս յասորիկ մախացեալ նորա յոյժ ընդ նոսա և եկեալ գաղտ առեալ զգրեալսն՝[Տպ. զգրեանքն.] և զնա հինգ արար[Բ. Գ. Դ. Ե. Տպ. և զվեցն հինգ արար.] և զվերջինսն առաշին, որ հանապազ ածէ մոլորումն զատկաց յամեն իննսուն և հինգ ամ։ Եւ արդ այսպիսի պատճառանօք Յոյնք և Հռոմայեցիք մոլորեալք լինին յամենայն իննսուն և հինգ ամ։ Զայս այսպէս կարգադրեաց Իռիտոն յազգն Հռոմայեցւոց. վասն այսր պատճառի մեծ մաքառումն եղև ընդ Յոյնք և ընդ Հայք, սակայն ազգն Փռանգաց ոչինչ ունէին հոգս շփոթանալ ընդ Հայք, բայց միայն Յոյնք ունէին մեծ վէճ և մաքառումն ընդ Հայք վասն սուրբ Զատկին։ Եւ Անտիոք և ամենայն Կիւլիկիա և Ուռհա ունէին սաստիկ պատերազմ ընդ Յոյնք վասն հաւատոյ, զի ջանային դարձուցանել յիւրեանց անհաստատ տումարն զՀայք և այսպիսի ջանս և աշխատութիւնս հասուցանէին ազգիս Հայոց, և ոչ կարացին շարժել զնոսա։ Սակայն Ասորիք, որ յՈւռհա էին, ահաբեկեալք լինէին, դարձան ի կողմն Յունաց և ուրացան զդաշինսն, զոր ունէին առ Հայք։ 

Եւ արդ յառաջագոյն եղև այսպիսի մոլորումն Յունաց ի սուրբ Զատիկն, և յԵրուսաղէմ ոչ լինէր վառումն կանթեղացն, և յայնժամ այլազգիքն զամենայն հաւատացեալս աղօթականացն սրով կոտորեաց[Գ. կոտորեցին.] ի յաւուրս Վասլին և յամի ՆԾԵ թուականին։ Եւ ահա յայսմ մատենագրութեանս եղև երկրորդ մոլորումն Յունաց։ Յայնժամ դասք քահանայիցն, որք էին ի քաղաքն յՈւռհա, ազդ արարին թղթով Տեառն Գրիգորիսի Հայոց կաթուղիկոսի, որ բնակեալ էր ի Սև լեառն, ի յանուանի անապատն, որ կոչի Արիգի. և նա գրով ձեռին իւրոյ հաստատեաց զնոսա անշարժ կեալ ի հաւատս ուղղափառութեանն։ Եւ էր պատճէն թղթոյն այսպէս զոր գրեաց ի յՈւռհա։ 

«Քանզի[Գ. Դ. Ե. Տպ. Քրիստոսի.] ճշմարիտ սիրողացդ և դաւանողացդ սրբոյ Երրորդութեանն։ քահանայիցդ և իշխանացդ և այլ ամենայն հաւատացեալ ժողովրդոց ղ՝ ողջոյն և ամենայն արժանաւոր սիրով օրհնութիւն եկեսցէ ձեզ ի Լուսաւորչի սուրբ Աթոռոյս։ 

«Եւ արդ ահա զաստուածսիրութեան զգիրս ձեր ընթերցայ և զխնդրեալսդ ձեր լուաք և զբովանդակն հ ասկացաք, զոր ինչ խորհուրդ կայր ի գրեալսն, զոր մեծապէս գոհութիւնս մանաւանդ մատուցաք Աստուծոյ առաքելական բանիւքն, որ է առ աշակերտեալսն, եթէ «Յորժամ լսեմ զբարեպաշտութեան հաւատս ձեր, որ ի Տէր, խնդամք գոհութեամբ ի վերայ ամենայնի»։ Որ և ինքն Բանն Աստուած, որ եկն ի Հօրէ և հրաւիրեաց զմարդիկ ի փառս իւրոյ աստուածութեան և բարձրութեանն, որ և զմեզ զտկարացեալքս ընկալաւ գթութեամբն իւրով և զօրութիւն շնորհեաց, որոց անզօր էին մարդիկ ընդդիմանալ աներևոյթ արկածից վարձութեանցն։ Նա և ինքն Տէր Յիսուս Քրիստոս օգնութիւն և զօրութիւնս տացէ ձեզ յամենայնի և իմաստութիւն պարգևեսցէ կալ առաջի իմաստնոց և հզօրաց տալ զպատասխանիսն ըստ անսուտ իւրոյ հրամանին, թէ «Մի՞ հոգայք թէ որպէս և կամ զինչ խօսիցիք, զի զինչ տացի ձեզ ի ժամուն յայնմիկ, զայն խօսիցիք»։ Գիտէ ինքն Ամենագէտն[Բ. Ամենադէտն.] ողորմութեամբն Իւրով և ամենաքնին զօրութեամբն իւրով, որ թէպէտ և առ նա՝ որ ի գոյութիւն էած յանգոյութենէ զմեզ և ամենայն երախտեօք պատուեաց և բարձրացոյց որպէս ի Հնումն զԻսբայէլ, և արդ ահա առ նա մեք հանապազ մեղանչեմք ազգօք և ժողովրդականօք, խորհրդօք և բանիւք, գիտութեամբ և անգիտութեամբ ի ժամանակեայ կենցաղումս մեր։ Եւ արդ ահա հաւատովքս ես և հաւատքս[Բ. Գ. Դ. Ե. հօտքս.] իմ ամենեքեան ոչ թագաւորին եմք մեղուցեալ և ոչ իշխանի, ոչ զօրաց և ոչ զօրապետաց, ոչ առաջնորդաց և ոչ հօտից իւրեանց, այլ ամենեցուն հնազանդեալ եմք և զանձինս ի ծառայութիւն կացուցեալ և ըստ առաքելական հրամանին իւրաքանչիւրոցն հատուցեալ՝ որում զմաքս՝ զմաքսն, որում զերկիւղ զերկիւղն, որում զպատիւ զպատիւն և զկայսերն կայսեր՝ և զԱստուծոյն Աստուծոյ շնորհելով և ոչ ումեք պարտականք[Բ. Դ. Ե. պարտապանք.] մնացեալք և ոչ չարի չար հատուցեալ։ Եւ արդ ահա եթէ այսու արդարութեամբքս ընդ անիրաւութիւն դատիք յումեքէ իբրև զնուազունք և զփոքունք, ի վերայ ճշմարիտ օրինացն փոխանակ երախտեացն պատժոց արժանանամք, և արդ մի երկնչիք և մի զանգիտէք, վասն զի ահա ժամանակս մերձեալ է փրկութեան և գալուստն Տեառն մերձ է։ Եւ արդ բազում բանս մխիթարութեան ունիմք մարգարէիւք վասն հանդերձելոցն և զՏեառնէ Աստուծոյ մերոյ և զսրբոցն նորա, և արդ ահա այսմ ամենայնի պարտ է կատարել և լինել, վասն զի երևեսցին ճշմարտեալքն։ Եւ արդ թէպէտ և ես խրախոյս տամ ձեզ և քաջալերեմ համբերել ամենայն իմաստութեամբ և ոչ իբրև զվատասրտեալ հովիւ արտաքոյ մնամ կրիցն, այլ կամաւորութեամբ ես մահակից ձեզ գտանիմ յամենայն գործս և ի տեսակս տանջանաց և ոչ օտարանամ կամ յուրաստ կամ, եթէ բանիւքն կամ քննութեամբ էր մեզ նեղութիւնս, և կամ հարցափորձութեամբ, ահա պատրաստ կամ յամենայն իրս տալ պատասխանի, զոր ինչ և հարցանիցեն, բայց ի պատեհ և ի դիպող ժամու, և եթէ տանջանօք է կամ բռնութեամբ, և ոչ յայնմանէ յուրաստ կամք։ Եւ գոհանամք զԱստուծոյ յամենայն ժամ, որ մինչև ցայժմ յանաստուած հեթանոսացն տերանցն զանգիտէաք և դատէաք և այժմ ի քրիստոնէիցդ նոյնպէս։ Րայց դուք մի՞ վհատիք, կարող է Աստուած ընդ փորձութեանցն և զելսն առնել զի համբերել կարասցուք, սակայն որչափ ի կարի մեր է. ամենեքեան որպէս զքաջ զինուոր Քրիստոսի մարտիք ընդ բարիոք[Բ. Գ. Դ. Ե. Տպ. զբարիոք.] նահատակութիւնն Յիսուսի ի վերայ ճշմարտութեանն։ Վկայ է ինձ Տէր Աստուած իմ, որով կամք առաջի նորա, վասն զի չեմք ի սխալումն ինչ և ոչ եմք ի թիւրութիւն հաւատոց և կամ յանդգնաբար իրաւ զմեզ կարծեմք, վասն զի այն անզգամաց է գործ և անմտաց, այլ շնորհօքն Աստուծոյ և սրբոց լուսաւորչացն մերոց առաջնորդացն զարքունականն զճշմարիտն ունիմք զճանապարհն, որ ի Քրիստոս Յիսուս, և ոչ յաջ խոտորել մեզ և ոչ յահեակ և ի պատուիրանացն Աստուծոյ ոչ օտարացեալք, և ոչ յարուցեալ ընդ առաւօտն և զհետ եղեալ մոլորութեան ցքւոյն և կամ բարձրադէմ երեսօք հպարտացեալք և ամբարտաւանեցեալք իբրև զՀոռոմ ազգն և զայլս ոմանս, որոց և յաւելորդ է յիշատակել զանուանս նոցա։ Եւ արդ եթէ խարդախութեամբ ինչ ունիմք զթերութիւն հաւատացելոց[Տպ. հաւատոց.], վասն է՞ր չարչարիմք իբրև զպատժապարտս և ոչ ունիմք հանգիստ, այլ տագնապաւ շրջիմք ընդ ծով և ընդ ցամաք, որպէս և Պօղոս պատմէ ղինքենէ, ընդ որս ասէր, «Ընդէ՞ր հանապազ մեռանիմք և ի բանտ և ի կապանս մտանեմք, և ի գազանամարտի լեալ էի և յանդունդս տառապեցայ». և եթէ սնոտի յուսով էր վասն Քրիստոսի, զնոյն և ես ասեմ, եթէ այս ամենայն շրջագա յութիւնս և փախուստ[Գ. Դ. Ե. փախուստս և նեղութիւնս և անձուկս.] անձուկս ինձ տարապարտ է անցեալ, եթէ վասն պարսաւելի հաւատոյս զայս գործեցի, և քառասուն ամ կամ իմով հայրապետութեամբ և զիմ հայրենի տունն ի խաղաղութեան ժամանակի թողի՝ ի յայս փոխեցայ, ապա ուրեմն խաբեալ ես միայն եղէ, բայց յուսովն Աստուծոյ եմ և վկայութեամբ Սուրբ Գրոց, վասն զի ղուղղափառն և զանթերին ունիմ զհաւատն։ Արդ ամենեքեան, որ իմում հայրապետութեանս և հաւատոյս կցորդ էք, մի թուլութեամբ և աչառանօք պատկառէք և կամ երկնչիք և զԱստուած վաճառէք վասն սնոտի կենացս, վասն զի ահա այս է ժամանակ ընդունելոյ[Գ. Դ. Ե. Տպ. ընտիր լինելոյ.] և առնուլ պսակ ի Քրիստոսէ, և երաշխաւոր ես եմ ձեզ առ Քրիստոս, վասն զի որ զսուրբ հարցն ցանկն ոչ պատառէ, ընդ սուրբսն պսակեսցի, ապա թէ ոք զմարդկան զփառս առաւել սիրեսցէ քան զԱստուծոյն, ի դատաստանի որդւոյն Աստուծոյ ընդ ուրացողսն գտցի, որք զՔրիստոս Աստուած ոչ խոստովանեցան, ի մեր հաւատոյս և յօրհնութենէս անմասն ելցէ, իսկ հաւատացեալքն ի հաւատս մեր օրհնեալ լիցին յերկնաւորաց և յերկրաւորաց, յԱստուծոյ և ի մէնջ, որ է օրհնեալ յաւիտեանս, ամէն»։ 

Իսկ յորժամ հասաւ թուղթս այս յՈւռհա, հաստատեցան ի վերայ ճշմարտութեանն։ Իսկ յորժամ եղև Զատիկ, Երուսաղէմացիքն կեղծաւորութեամբ վառեցին զլոյսն և ոչ ճշմարտութեամբ և խաբեցին զազգն իւրեանց, և յօտար հրոյ վառեցին զաստուածային կանթեղսն. այլ ստուգապէս վառեցաւ ի Հայոց Զատկին, որ և վկայեցին ամենայն հաւատացեալք, որք և վկայ էին[Գ. Դ. Ե. Տպ. որք էին.] ի սուրբ քաղաքն Երուսաղէմ, և յայնժամ եղեն ամօթալից ամենայն ազգն Յունաց, վասն զի կատարեցին զԶատիկն ի յաւուր Ծառազարդարին[Գ. Դ. Ե. Տպ. Ծաղկազարդին.]։ 

Յայսմ ամի դարձեալ ժողով արար թագաւորն Եգիպտոսի և Դմշկայ՝ և գան ի վերայ սուրբ քաղաքին Երուսաղէմի անհամար բազմութեամբ։ Եւ թագաւորն Երուսաղէմի Պաղտոյնն ելեալ գնայր ընդդէմ նոցա ի պատերազմ, և Եգիպտացիքն արարին զՓռանգն փախստականս սաստկապէս պատերազմաւ, և ի նոյն ժամայն ելանէր ի ծովէն բազում զօրք Փռանգաց և յաղթեցին զօրացն Եգիպտացւոցն և արարին զնոսա հալածականս սաստիկ կոտորածով։ Եւ յայսմ ժամու գայր թագաւորն Երուսաղէմի Պաղտոյնն ի քաղաքն իւր յԱքքա[Դ. Ե. յարքայ.]. և Տաճիկ ոմն Եթովպացի՝ նստեալ կայր գաղտաբար ի դարանի ընդ թփով միով, և հարեալ զթագաւորն Երուսաղէմի նիզակովն ի վերայ քովիցն. և յայնժամ Եթովպացին սպանաւ, բայց խոց մարմնոյ թագաւորին անողջանալի[Գ. Դ. Ե. Տպ. անբժշկելի.] մնաց մինչև յօր մահուան իւրոյ, և յայնժամ լցաւ Երուսաղէմ սգով և տրտմութեամբ ի վերայ թագաւորին իւրեանց։ Այս եղև վասն անիրաւ սուրբ[Գ. Դ. Ե. սուտ.] Զատկին կատարման, վասն զի զնոյն յանդգնութիւն յանդգնեցան ազգն Յունաց ի յաւուրս Վասլի կայսերն, և ոչ վառեցաւ լոյսն, և այլազգին կոտորեաց զամենայն աղօթաւորսն ի մէջ սրբոյ Յարութեանն ի դուռն Գերեզմանի Քրիստոսի Աստուծոյ մերոյ։ 

<milestone unit="section" n="552"/>Դարձեալ ի բարձրանալ Հայոց թուականութեանս ՇԾԲ եղև մեծասաստ բարկութիւն Աստուծոյ ի ձեռն սաստիկ անձրևի՝ ի քաղաքն յՈւռհա յաւուր հինգշաբաթու փոքրկանն. որպէս պատմէ վասն առաջին ջրհեղեղին, այսպիսի նմանութեամբս սրտմտեալ ժողովեցաւ յօդն վերին և ամպախաղաց կայծակաշունչ ճայթմամբ դղրդեալ շարժմամբ երեսք երկնից, որպէս կարծեալ ոմանց, եթէ եհաս օր կատարածի քաղաքիս, վասն զի հեղաւ յերկնից ահաւոր անձրև և կարկտախառն ի յառաւօտուն ժամուն, և ի ծագել արեգականն յարեաւ և հեղեղն յարևմտից կողմանէ և գայր դարէ ի դար և եհար զպարիսպ քաղաքին և պատառեաց և ելից զմէջ քաղաքին և արար աւեր զմասն քաղաքին, փլոյց բազում տունս և սատակեաց բազում կենդանիս, բայց մարդ ոչ անկաւ յորոգայթ, վասն զի լուսով եղև պատուհասն, փախեան ի չարէ։ 

Յայսմ ամի գնեցին զկոմսն Փռանգաց զՊեմունդն ի ձեռաց Դամիշմանին հարիւր հազար դահեկան, միջնորդութեամբ և օգնութեամբ մեծ իշխանին Հայոց, որ ասի Գող Վասիլ, և սորա տուեալ տասն հազար դահեկան ի գինսն նորա, իսկ կոմսն Անտիոքայ Տանգրի ոչ տայր ի գինս Պեմունդին և ոչ մի ինչ։ Եւ յայնժամ ժողովեցան[Բ. Գ. Դ. Ե. ժողովեցաւ.] ամենայն գանձն առ Վասիլն. և մեծաւ իշխանութեամբ ջան եդեալ և տայր բերել զնոսա[Գ. Դ. Ե. Տպ. զնա.] ի սահմանս աշխարհին իւրոյ, և տայր զգանձն հարիւր հազար դահեկան՝ և առեալ զՊեմունդն առ իւր՝ և ելանէր ընդ առաջ նորա և մեծաւ պատուով հանգուցանէր զնա ի տան իւրում, և բազում ընծայս տայ Պեմնդին և ամենայն բերողացն[Տպ. և համբերողացն.], որ ընդ ամենայն լինէր քսան հազար դահեկան։ Եւ զկնի աւուրցն գնացեալ Պեմունդն ի քաղաքն իւր Անտիոք և մեծաւ երդմամբ եղև որդեգիր Գող Վասլին Հայոց իշխանին, և զՌաջարդն զքուրորդին Պեմնդին երետ Դամիշմանն տուրս Ալէքսին՝ Յունաց թագաւորին ի ձեռն բազում գանձուց։ 

Յայսմ ամի զօրաժողով արար կոմսն Ուռհայոյ Պաղտինն և գնաց ի վերայ Թուրքին ի գաւառն Տաճկաց ի սահմանս Մերտնայ և արար կոտորածս զնոսա և կալաւ զամիրայն նոցա, որ ասի Ուլլխ-սալար և զկանայս և զորդիս նոցա վարէր ի գերութիւն, և էած ի քաղաքն Ուռհա և անհամար հօտս ոչխարաց ընդ նմա իբրև հազարաց և զձիոց և պախրէաց[Դ. Ե. Տպ. զպարեաց.] և զուղտուց, զամենայն միաբարձ արկին ի քաղաքն յՈւռհա։ 

Յայսմ ամի իջեալ հայրապետն Հայոց Տէր Բարսեղ ի քաղաքէն Անւոյ ամենայն պաշտօնէիւք իւրովք և ազատօք, եպիսկոպոսօք և քահանայիւք և գայր ի քաղաքն Ուռհա. և կոմսն Փռանգաց Պաղտինն յոյժ մեծարեաց զնա մեծաւ պատուով՝ որպէս վայել է հայրապետի, և գիւղս և տուրս պարգևէր նմա, և յոյժ սիրեաց զհայրապետն Հայոց։ 

Յայսմ ամի մեռաւ կաթուղիկոսն Աղուանից Տէր Ստեփաննոս. և կաթուղիկոսն Հայոց Տէր Բարսեղ առաքեաց եպիսկոպոս ի Հայոց և արար ժողովս զեպիսկոպոսունս Աղուանից աշխարհին, և ձեռնադրեցին զեղբայր Տէր Ստեփաննոսին յաթոռն տանն Աղուանից ի քաղաքն, որ ասի Գանձակ, զոր և յետոյ անարժան գտին զնա աթոռոյ հայրապետութեանն, ընդ բանադրանօք փակեաց զնա Տէր Բարսեղն կաթուղիկոսն Հայոց, և յաթոռոյ և ի պատուոյ հայրապետութեանն արտաքս ընկեցին զնա. զայս արարին վասն խոտոր վարուց իւրոց։ 

<milestone unit="section" n="553"/>Ի թուականութեանն Հայոց ՇԾԳ զօրաժողով արարին կոմսն ուռհա յո յ Պաղտինն և ճօսլինն և գնացին ի վերայ քաղաքին, որ կոչի Խառան, և առաքեաց յԱնտիոք և կոչեաց զմեծ կոմսն Փռանգաց զՊեմունդս և զՏանգրի և զայլ ամենայն զօրսն Հայոց, և ժողովեցան առ նա ժողով մեծ. և իջան ի վերայ Խառնայ և արարին սաստիկ խսար, և նեղութիւն մեծ հասաւ քաղաքին ի հացէ։ Եւ ոմն ի Փռանգացն արար գործ ընդ որ ոչ հաճեցաւ Աստուած, բացեալ զմէջ հացին և աղբեաց ի նմա և տարեալ դնէր հանդէպ դրան քաղաքին, և տեսեալ քաղաքացեացն առ վտանգին յարձակեցաւ մի ոմն և առ զնա զի կերիցէ, և տեսեալ զաղտեղի գործն՝ զազրացաւ[Տպ. զարմացաւ.] և տարեալ ցուցանէր քաղաքացեացն։ Եւ տեսեալ արանց իմաստնոց, ասեն թէ՝ «Ահա մեծ գործ մեղաց, զոր ոչ համբերէ Աստուած այս գործոյս և ոչ տայ նոցա յաղթութիւն, վասն զի ի հացս յայս արարին մեղս, զոր ոչ լուաք այսպիսի մեղս յերկրի»։ Եւ յայնժամ զօրքն Պարսից ահագին բազմութեամբ գային ի վերայ նոցա, ճկրմիշ ամիրայն Մօսլայ և Սուգման որդի Արդուխին։ Եւ լուեալ զայս իշխանքն Փռանգաց՝ գնացին մեծաւ ուրախութեամբ ի վերայ Պարսից զօրացն և երկօրեայ գնացս հեռացեալ ի քաղաքէն ի տեղին, որ կոչի Օշուտ։ Եւ Ուռհայոյ կոմսն և ճօսլինն հպարտացեալք ընդ միտս իւրեանց՝ և զՊեմունդ և զՏանգրի հեռագոյն կացուցանէին ի զօրաց իւրեանց, և ասացին՝ եթէ Մեք յառաջ դիպեսցուք և առցուք անուն յաղթութեան։ Եւ եղև ի հանդիպիլ Պաղտոյնին և ճօսլին զօրացն Թուրքին, լինէր ահաւոր և սաստիկ պատերազմ յօտար աշխարհին Տաճկաց, և յայնժամ յաղթեաց զօրքն Պարսից զօրացն Փռանգաց և զաստուածասաստ բարկութիւնն ածին ի վերայ քրիստոնէից, վասն զի լցաւ ամենայն երկիր արեամբք և դիակամբք աւելի քան երիս բիւրս հաւատացելոց և հատաւ մարդ ի գաւառաց։ Եւ կալան զՈւռհայոյ կոմսն զՊաղտինն և զճօսլինն՝ և տարան զնոսա ի գերութիւն, և այլքն կացին ամբողջ զօրօքն իւրեանց, զբռնաւորսն առին և անկանէին փախստական ի յՈւռհա քաղաք։ 

Եւ էր սուգ մեծ[Գ. կոտորածի. Դ. Ե. կատարածի.] ի վերայ քաղաքին Ուռհայոյ, վասն զի Խառանեցիքն կալան զառաջն մնացեալ զօրացն և փակեցին զլեառն և զդաշտն և զամենայն փախստականսն սպանանէին առհասարակ՝ արս տասն հազար, և ածին մեծ անցումն հաւատացելոցն Քրիստոսի առաւել քան զԹուրքն, և բազում կսկիծ լալոյ և աղէտ թախանձանաց եղև յՈւռհա. որ և առհասարակ ողբումն արտասուաց էր յաւուր յայնմիկ ի վերայ քաղաքին Ուռհայոյ և ընդ ամենայն աշխարհն քրիստոնէից էր սուգ մեծ։ Եւ յայնժամ տարան զկոմսն զՊաղտինն ի Մօսլ քաղաք Տաճկաց և զՃօսլինն տարան ի Հարսնքև[Բ. Գ. Դ. Ե. Տպ. Հասնքև.] և առ Սուգման որդի Արդուխին, և ճկրմիշն տարաւ զՊաղտինն։ 

Իսկ Պեմունդն խորհեցաւ գնալ յաշխարհն Փռանգաց ի խնդիր զօրաց և տայր զՈւռհա և զԱնտիոք ի քուրորդին իւր Տանգրի։ Եւ յորժամ հասաւ Պեմունդն ի յաշխարհն Փռանգաց, կին ոմն էր յոյժ մեծատուն, որ էր լեալ կին Ստեփան Պինօլին կոմսին Փռանգաց, մեծազգի և բռնակալ[Դ. Ե. Տպ. բնակալ.], սորա բռնեալ զՊեմունդն առ իւր և ասէր թէ՝ «Արա զիս քեզ կին, վասն զի այր իմ մեռաւ, և երկիրս և զօրս հեծելոց անտէր շրջին»։ Եւ Պեմունդն ոչ առնոյր ի յանձն ասելով. «Ես բազում երդմամբ վասն զօրաց եկի այսր, վասն զի շուտով երթիցուք յօգնութիւն մնացեալ զօրացն քրիստոնէից, որք կան ի մէջ անօրինաց ազգացն Պարսից»։ Իսկ կինն հարկանէր զնա մեծաւ ուժգնութեամբ, և նա ոչ լսէր նմա. յայնժամ երկաթի կապանօք արկանէր զնա ի բանտ, և կացեալ զաւուրս ինչ ի բանտի, հաւանեալ լինէր և էառ զնա իւր կին և ծնաւ ի նմանէ երկու որդի, և զկնի հինգ ամի մեռանէր մեծ կոմսն Փռանգաց Պեմունդն ի յաշխարհն իւր և ոչ ժամանեաց ելանել յայսկոյս աշխարհիս։ 

Յայսմ ամի մեռաւ Դամիշմանն մեծ ամիրայն Հոռոմոց աշխարհին, որ լեալ էր յազգէն Հայոց, այր բարի և շինող աշխարհի և էր յոյժ ողորմած ի վերայ հաւատացելոցն Քրիստոսի, և եղև սուգ մեծ ի վերայ հաւատացելոցն, որք էին ընդ ձեռամբ նորա։ Եւ մնաց իւր երկոտասան որդի, և կալաւ զաշխարհն աւագ որդին, որ կոչէր Խազի, և զայլ եղբարսն իւր սպանանէր գաղտաբար։ 

Յայսմ ամի մեռաւ Սուգմանն որդի Արդուխին այն՝ որ ունէր յառաջագոյն զսուրբ քաղաքն Երուսաղէմ. որ և յայտնի երևի նշանն Արդուխին ի սուրբ Յարութիւնն Աստուծոյ, զի երեք նետք հարեալ կայ նորա ի ձեղունսն եկեղեցւոյն մինչև ցայսօր։ Մեռաւ անդ և թաղեցաւ յԵրուսաղէմ ի ճանապարհի Սողոմոնի տաճարին։ Իսկ որդի նորա Սուգմանն էր չար և արիւնահեղ գազան, սորա զօրաժողով արարեալ զզօրսն Պարսից և գայ յօգնութիւն քաղաքին Տրապօլսոյ ի վերայ զօրացն Փռանգին, և ի ճանապարհին մեռեալ լինէր, և զօրքն գնացին փախստական յաշխարհն իւրեանց։ 

Յայսմ ամի մեռաւ թագաւորն Պարսից Պարկիարուխն որդի Մելեքշահին՝ որդւոյ Աբասլանայ. և նստաւ յաթոռ թագաւորութեանն Պարսից եղբայր նորա, որ ասի Տափար ի Խփչախ կնոջէն այն՝ որ դեղեաց և եսպան զտիեզերակալ Մելեք-շահն ի Բաղդատ քաղաք։ 

Յայսմ ամի առաւ Մարաշ քաղաք ի Յունաց, և ելաւ իշխանաց իշխանն ի նմանէ և տայ զքաղաքն ի ճօսլինն և զպատկերս սրբոյ Աստուածածնին ծախեաց ընդ բազում գինս ոսկւոյ մեծ իշխանին Հայոց Թորոսի որդւոյ Կոստանդեայ՝ որդւոյ Ռուբենայ, և ինքն գնաց ի Կոստանդնուպօլիս։ 

<milestone unit="section" n="554"/>Դարձեալ եղև ի թուականութեանն Հայոց ՇԾԴ լինէր փոխումն սուրբ հայրապետին Տեառն Գրիգորիսի համանուն Տէր Վահրամին որդի Գրիգորոյ՝ որդւոյ Վասակայ ի Պալհաւունի ազգէն։ Յայսմ ամի եղև անկեալ սիւնն հաւատոյ Հայաստանեայց և պարիսպ սրբոյ եկեղեցւոյ տանն արևելից Հայաստանեայց, վասն զի սա եղև սքանչելագործ ի մէջ Հայաստանեայց և պայծառ առաքինութեամբ պարապեալ կայր յամենայն ճգնողական վարս, և էր ժուժկալ պահօք և աղօթիւք, և կայր ի պաշտօնն Աստուծոյ անդադար սաղմոսերգութեամբ, սա նորոգեաց ըզկարգ հաւատոց Հայաստանեայց և անհանգիստ թարգմանութեան էր պարապեալ, և զամենայն պակասութիւն կտակարանացն Աստուծոյ առ մեզ կարգաւ կատարեալ զարդարեաց ի Յունաց և յԱսորւոց թարգմանութեան հոգս տարեալ անդադար խորհրդով և ամենայն պայծառութեամբ Սուրբ Գրոց ելից զեկեղեցի Հայաստանեայցս, և էր ինքն հեզ բարուքն և խոնարհ սրտիւք, և ի վերայ այսր ամենայնի էր յոյժ աստուածասէր և պատուիրանապահ և յամենայն կողմանց կարող էր օգնել հօտին Քրիստոսի, վասն զի էր բանիբուն[Բ. Գ. Դ. Ե. Տպ. բնէ ի բուն.] կորովի գրոց շնորհաց. և էր սա նմանեալ առաջին իմաստնոցն Հայոց՝ Մովսիսի ունիմ ասել և Դաւթի, վասն զի ունէր գլուխ աթենացի և լեզու հրեղէն ներկեալ և դիւրաւ առնոյր զծածկոց յերեսաց Հին և նոր կտակարանացն Աստուծոյ և բանայր զդուռն աստուածաբուղխ աղբիւրացն[Գ. Դ. աղբերացն.] և զհոսումն Սրբոյ Հոգւոյն զեղոյր ի լսելիս հաւատացեալ ժողովրդոց. սա եղև օրինակ դասուց կրօնաւորաց՝ ամենայն քաջակիրթ առաքինութեամբ յառաջացեալ էր։ Եւ կացեալ սորա յաթոռ հայրապետութեանն ամս քառասուն, և ի ժամանակի մահուանն հանդիպեցաւ առ մեծ իշխանին Հայոց՝ որ ասի Գող Վասիլ, որ էր այր հզօր և պատերազմող, վասն զի առ սա եղև ժողովեալ մնացեալ գունդն Հայոց։ 

Իսկ երևեալ պատանի ոմն Գրիգորիս անուն՝ որ քուրոջ որդւոյ որդի էր Տեառն Վահրամայ, զնա յատենի կացուցանէր Տէր Գրիգորիս և անուանէր զնա կաթուղիկոս տանն Հայոց զկնի մահուան Տեառն Բարսեղի. և միջնորդ կացուցանէր զիշխանն Հայոց զՎասիլն՝ զտէրն Քեսնոյ և ամենայն աշխարհաց նորա։ Եւ Տէր Բարսեղ հնազանդ լեալ ամենայն հրամանաց Տե առն Գրիգորիսի և յայնմ օրէ էառ առ ինքն զանուանեալն կաթուղիկոս ղրրիգորիս զորդի Ապիրատին։ Եւ եղև ի Տրէ ամիս, յառաջին շաբաթն ամռան աղուհացիցն, յաւար շաբաթու վախճանեցաւ սուրբ հայրապետն Տէր րրիգորիս և թաղեցալ մեծաւ հանղիսիւ ի Կարմիր վանքն մերձ ի Քեսուն. և Տէր Ստեփաննոս հսւյր վանացն արար ժողով ի վերայ գերեզմանին նորա կրօնաւորաց և քահանայից և հայրապետական պատուով յղարկեաց զնա ընդ սուրբսն. և իշխանն Հայոց Վասիլն և այլ ազատագունդքն Հայոց արարին կոծ մեծ ի վերայ նորա և ղառնակոծ արտասուօք լային առհասարակ ի վերայ նորա[(վերջ Դ. ձեռագրի).], վասն զի ղրկեալ եղեն յայնպիսի սուրբ հայրապետէն, և նովաւ յիշեալ լային տունն Հայոց և լային զանտիրանալն իւրեանց ի յօտար աշխարհ և զելանելն ի հայրենի տանէն իւրեանց։ 

Յայսմ ամի մեռաւ սքանչելագործն և մեծ ճգնաւորն Մարկոս միայնակեացն, որ զամս վաթսուն և հինգ կայր ի խոտաճարակութեան վարս[Գ. վայրս.]. վասն զի զհաց, և որ ինչ նման հացի, ոչ ճաֆակեաց ի կրօնաւորութեանն իւրում, և սա իսկ ունէր զտեսողութեան հոգի սրբոց մարգարէիցն, և էր ի բազմաց վկայեալ, վասն զի յամենայն աւուր տեսանէր նա զՀոգին Սուրբ, և էր բնակեալ ի յանջրդի լեառն մի ի Մոկացն[Բ. Գ. Ե. Կոկաց.] գաւառին, որ ասի Կոնգռնակ[Տպ. Կոնգռնակ.], որ էր Ասորի Խարսինակքն՝ մերձ ի յաշխարհն Մարս/շ քաղաքին, սա աղօթիւք իւրովք յերկուս տեղւոջ ջուր եհան ի յայնմ սահմանին, սա իսկ մ արգարէացաւ ի վերայ Փռանգաց, յորժամ առին զսուրբ քաղաքն Երուսաղէմ, եթէ դարձեալ ղօրանան ազգն Պարսից և գան սրով մինչև յեզր Ովկիանոս ծովուն, որ և տեսաք իսկ. և ասացաք վասն քահանայից և վասն ժողովրդոց, եթէ թուլանան ի հաւատոց, և բառնի աստուածպաշտութիւն յաշխարհէ, նուագին հ աւատք և փակին դրունք սրբոյ Եկեղեցւոյ, խաւարին ի գործոց բարեաց, մոռանան զպատուիրանս սրբոյ Աւետարանին Քրիստոսի, ծովանան մեղք և չարիք ի վերայ երկրի, և որ դիք մ արդկան իբր և զծով[Բ. Ե. Տպ. ի ծով.] ծփին ի մէջ մե ղաց, մոռանան ի գործել զարդարութիւն ամենայն ազգք Հաւատացելոց։ Այս սուրբ ճգնաւորս մեռաւ յայսմ ամի և թաղեցալ ի Վանքն, որ կոչի Կաստաղօն, մերձ ի յամուր բերդն, որ, ասի Վահկայ, ի Տօրոս լեառն։ 

Յայսմ ամի զօրաժողով արարեալ ճկրմիշ ամ իրայն Մօսլայ և Մծբն այ և գայր բազում զօրօք իջանէր ի դուռն քաղաքին Աւռհայոյ ի –ժամ անակս արտոլցն։ Եւ զօրագլուխ զօրացն Փռանգաց՝ որ ասի Ռա–շարգ, զոր էր կացուցեալ Տանգրի պահապան քաղաքին, առեալ զզօրս քաղաքին և անմտաբար հետևակօք ելեալ ի պատերազմ ընդդէմ քաջ և պատերազմող զօրացն Պարսից, և տեսեալ նոցա ղանպատրաստոլՔ՜իւն զօրացն Փռանգաց, բախեալ զնոսա և միաբան լցին ի խանդակ քաղաքին և ի քաղաքին դուռն . մտեալ ի խանդակ քաոաքին միաբան ամենայն զօրքն Պարսից՝ և արարին կոտորածս արս իբրև չորս հարիւր և. յիսուն, և քերթեալ զամենեցուն զգլուխսն աարան ի Պարսիկս, և եղև սուգ մեծ յաւուր յայնմիկ ի վերայ Աւռհայոյ, վասն զի յամեն այն տուն սուգ և աղաղակ լալոյ կայր, և արեամբ ղարդարեալ էր ամենայն վայրք քաղաքին Աւռհայոյ. և դարձաւ ճկրմիշն մեծաւ յաղթութեամբ և գնաց ի յաշխարհն իւր։ 

Յայսմ ամի մեռաւ կոմսն Փռանգաց Զնճիլն, որ էր ի վերայ քաղաքին Տրապօլսոյ, և տայր զարտաքին քաղաքն, զոր շինեաց, և ղզօրսն ֆւր ի քուրորդին իւր ի Պեթրանն, որ էր այր քաջ և պատերազմող, այրս այս Անճիլս, որ տարաւ ետ զզէնն Քրիստոսի Յունաց թագաւորին Ալէքսին ի Կոստանգնուպօլիս։ 

Յայսմ ամի քաղաքն, որ կոչի. Ապլասթան, ի Ջահան գաւառն, աՀագին նեղութիւնս և վիշտս և վտանգս կրեաց ի զօրացն Փռանգաց, ն սաստիկ բարկութենէ անտի խորհեցան չար հասուցանել[Տպ. հատուցանել.] նոցա և արարին զյոյսն իւրեանց ի յայլազգիսն և գաղտաբար հանեալ մարդ և զդիմացի զհեծեալն ի ներքս ժողովեալ և առ իրար միաբանեցան ազգն Հայոց և գնացին կլային վերայ և ասեն ցզօրագլուխն Փռանգաց, եթէ «Արի, առ զազգդ քո և գնա, և Աստուած րնղ քեզ»։ Եւ նորա լուեալ զայս՝ սրսւմւոեալ որպէս զչար գազան և ելեալ ի պատերազմ ի վերայ քազաքացեացն, յայնժամ քաղաքացիքն յաղթեալ նոցա և կոտորեցին զնոսա առհասարակ, որ ոչ մնաց ի նոցանէ և ոչ մի. և Տէր համարեցաւ նոցա զայն արդարութիւն, և յաւուր յայնմիկ կոտորեցան իբրև ոգիք երեք հարիւր վասն չարեացն, զորս ածին ի վերայ Հաւատացելոցն, զի յաւեր դարձուցին զերկիրն և արարին անմարդ, փշաբեր. և խոպան եղև երկիր առաջի նոցա, այգիք և ծառք գօսացան, և երեսք դաշտաց տատասկով լցան, և խցեալ ցամաքեցան աղբեւրք, բարձին զսէր և ղուրախութիւն ի սիրելեաց, մատնութիւն և ատելութիւն տարածեցաւ ի վերայ երկրի, հատուցին զերթևեկ յեկեղեցւոյ ի դառն չարեաց իւրեանց, և փակեցան դրունք տաճարին Աստուծոյ, շիջան կանթեղք ի լուսոյ, խափանեցան օրհնութիւնք Աստուծոյ ի տաճարէն Տեառն. քահանայք մատնեցան ի չար ծառայութիւնս և ի բանտս, սեղանք և աւաղանք սրրբոյ Եկեղեցւոյ փլեալ կործանեցան, և ծածկեալ եղեն խորհուրդ խաչի, .և բուրումն խնկոց մ ոռացեալ եղև և ամենայն փառաբանութիւն Աստուծոյ արգելեալ եղև յամենայն գաւառն Ապլասթալին. և յայլ տեղիս քակեցան ժամատեղք, արհամարհեցան քահանայք, վերացաւ քննութիւն սուրբ հաւատոց, հալածեցաւ ճշմարտութիւնն, մերժեցալ արդարութիւնն, որոշեցաւ աստուածպաշտութիւնն և միաբան մոռացան զդատաստանն սւհեղ ատենին Քրիստոսի։ Այս այսպէս գործեցալ ի մոլի ազգէն Փռանգաց, վասն զի փառաւոր իշխանքն և գլխաւորքն նոցա հատան, և իշխանութիւն նոցա յանարժանսն[Տպ. յանարժանս ձեռս.] և յոչոքսն անկաւ և վասն այնորիկ յարուցին հալածանս և չարչարանս ի վերայ հաւատացելոցն Քրիստոսի ի ձեռն սաստիկ արծաթսիրութեանն իւրեանց։ 

Յայսմ ամի փլաւ սուրբ Սոփի, որ էր ի քաղաքն յՈւռհա, ի յարևմրտից կողմանէ մեծ մասն եկեղեցւոյն ի վայր անկաւ։ 

Յայսմ ամի երևեալ աստղ մի գիսաւոր՝ ահաւոր, մեծ և զարմանալի, և սոսկալի երևեալ տեսողացն ի յարևմտից կուսէ հարաւոչ կողմանէն, և գէսքն նորա ելից զմեծ մասն երկնից, և էր ի Փետրուարի ամսոյ Ժ9և էր յերեկոյի Տեառնընդառաջին և կացեալ զաւուրս յիսուն, և հիացումն գործէր տեսիլն նորա ամենայն արարւմծոց, վասն զի որպէս զգնացս գետոց երևեալ լինէր գէսք նորա։ Եւ ոչ ոք լուեալ այնպիսի հրաշալի տեսիլ, և ասացին իմաստունքն և հանճարեղքն եթէ Այս աստղ թագաւորի է, թագաւոր ծնանի ի յայսմ ամի, որ նա տիրէ ամենայն արարածոց, և հասանէ թագաւորութիւնն նորա ի ծովէ մինչև ի ծով, որպէս զմեծն Աղէքսանդրոս զՄակեդոնացին։ 

Յայսմ ամի եկին բազմութիւն զօրաց Արապկաց յԱրաբացւոց աշիւարհէն և կամէին տիրանալ Հալպայ և ամենայն Տաճկաց աշխարհին, էին իբրև բիւրս երեք։ Եւ յայնժամ յարուցեալ քաշ զօրականն Աստուծոյ Տանգրի կոմսն Անտիոքայ՝ և գնացեալ ի վերայ նոցա՝ և արար զնոււա փախստականս և անթիւ աւարաւ դարձաւ ի քաղաքն Անտիոք։ 

<milestone unit="section" n="555"/>Դարձեալ ի թուականութեանն Հայոց ի յամի ՇԾԵ[Ե. ՇԾԴ.] մեռաւ ճկրմիշ ձսմիրայն Մօսլայ ի ձեռաց Ջօլէ ամիրային Պարսից, վասն զի եղև սաստիկ պատերազմ երկոցունց կողմանցն և յաղթեաց Ջօլի զօրացն ճկըրմիշին, և հարին[Տպ. եհար.] զնա նետիւ ի խոց մահու և յետ սակաւ աւուրց սատակեալ լինէր չար գազանն այն, և զամենայն աշխարհն տայր ի սուլտանն Խլիճ-Ասլանն, տայր և զՊաղտոյնն զկոմսն ի ձեռս նորա՝ զկոմսն Ուռհայոյ, վասն զի նա ունէր զՊաղտոյնն իւր ծառայ։ Եւ արար ժողով Խլիճ-Ասլան սուլտանն արևմտից և գնացեալ էառ զՄօսլ և ղճղիրա և զամենայն աշխարհն նորա։ 

Յայսմ ամի . յառաջ քան զայս գայր Խլիճ-Ասլանն բազում զօրօք ի վերայ քաղաքին Ուռհայոյ և կացեալ զաւուրս ինչ ի վերայ բազում պատերազմաւ և ոչինղ կարաց առնել 1ւ յարուցեալ գնաց էառ զքաղաքն, որ կոչի Խառան, և արար զամենայն աշխարհն ընդ ձեռամբ իւյրով և դարձաւ յաշխարհն հւր։ 

<milestone unit="section" n="556"/>Իսկ ի թուականութեանն Հայոց ի յամի ՇԾԶ եղև սաստիկ պատերազմ յաշխարհին Տ աճկաց ի գաւառին Մօսլայ, Խլիճ-Ասլան և Ջօլի ձսմիրայն բազում զօրօք հարան ընդ միմեանս և եղև սաստիկ արեան Հեղումն յերկոցունց կողմանց, և յաղթեաց Ջօլի զօրացն սուլտանին, ն, մնացեալ զօրքն իւր փախստական գնացին ի քաղաքն Մելտենի։ Եւ ապանալ ի մեծ պատերազմին սուլտանն Խլիճ-Ասլանն, և եղև մ ահն նորա սուգ մեծ ի վերայ քրիստոնէից, զի էր այր բարի և քաղցր ի վերայ քրիստոնէից յամենայն կողմանց, և մնացեալ իւր չորս որդի տիբանային գաւառաց իւրոց։ 

Յայսմ ամի զօրաժողով եղեալ ազգն Պարսից երկոտասան հազար և անցեալ ընդ Տօրսս լեառն ի գաւառն, որ կոչի Անաւարզա, և արար աւար զամենայն երկիրն Թորոսի՝ որդւոյ Ռուբենայ, և գայր անցանէր բնդ դաշտն քաղաքին Մաբաշայ, և անթիւ բազմութեամբ[Գ. Ե. Տպ. գերութեամբ.] հասանէր յերկիրն Գող Վասլին, ի տեղին, որ կոչի Բերղուս՝ ի սահմանս նուիրականն։ Եւ լուեալ զայս իշխանն Հայոց Վասիլն, զօրաժողով արաբեալ զգունդն Հայոց զօրացն և նոքա որպէս ղարծիւս և կամ որպէս զկորիւն առիւծուց հասանէին ի վերայ այլազգեացն, և արարին սաստիկ և ահաւոր պատերազմ և մեծաւ յաղթութեամբ դարձուցին զԹուրքն ի փախուստ և միաբան սրով զհետ րնթացան և արարին անթիւ կոտորածս զնոսա և կալան զբազումս ի նոցանէ և թափեցին զամենայն առ և զգերութիւն։ Եւ դարձաւ իշխանն Հայոց Վասիչն և ամենայն ազատագունդն Հայոց մեծաւ յաղթութեամբ և բազում ուրախութեամբ եկեալ ի քաղաքն իւր Քեսուն և տուեալ գոհ ութիւն Աստուծոյ, որ յամօթ արար զթշնամիսն խաչին Քրիստոսի։ 

<milestone unit="section" n="557"/>Իսկ ի հասանել թուականութեանն Հայոց ՇԾԷ դարձեալ կրկնապատիկ ժողով արարին ազգն Պարսից և արս ընտիրս լինէին իբրև վեց հազար և հանդերձ սուլտ անովն իւրեանց գային յաշխարհն Վասլին Հայոց իշխանին, և քինախնդիր լինէին վասն առաշին կոտորածին, զոր կոտորեաց իշխանն Վասիլն ի րերդուսն, և գազանաբար հասանէին ի սահմ անս քաղաքին, որ կոչի Հարսն-մսուր[Գ. Ե. Հասն մսուր. Տպ. Հասան-մսուր.]։ Եւ էր ժամ անակ հնձոցն արտորե այցն, և արարին կոտորածս զվաստակաւորսն և հանդերձ գերութեամբ դարձան և իջան[Տպ. իջին.] առ բերդին, որ ասի Հարթան։ Եւ յորժամ լուաւ իշխանն Հայոց 7՝ող Վասիլն զգալ այլազգեացն, հ աս անէր զօրօք իւրովք ի վերայ նոցա հինգ հարիւր արամբք, և արարին սաստիկ պատերազմ քաշագունդքն Հայոց և ազատքն զմիմեանս յորդորէին և յօժարաբար քաշանային ընդդէմ Թուրքացն զօրացն, Ապլասաթ յազատ ազգէ իւր զօրօքն յարձակեալ ի վերայ այլազգեացն, և Պետրոս քեռորդին[Գ. Ե. Տպ. քեռին.] Գող Վասլին իւր ագատօքն արի ան այր, և Վասիլ ոմն Տղայ անուն մ այրենեօք յազատ ազգէ, և նա իւր զօրօքն բեկանէր զթևսն զօրացն Պարսից, և Տիրան[Գ. Ե. Տպ. Տիգրան.] այր քաշ, որդի ազնուական ի մեծամեծացն Հայոց, և արարին պատերազմ ահաւոր քաշագունդն Հայոց և յաղթեցին զօրաց այլազգեացն մեծաւ յաղթութեամբ և արարին սաստիկ կոտորածս զնոսա և կալան զսուլտանն նոցա[Ե. Տպ. Հայոց.] և զայլ բազում իշխանս ն Պարսից և ի գերութիւն վարէին զնոսա առաշի իւրեանց[Տպ. իւր.]։ Եւ դարձաւ իշխանն Հայոց Վասիլն մեծաւ յաղթութեամբ և բազում աւարաւ և եկեալ ի քաղաքն իւր Քեսուն՝ և փրկեաց զամենայն գերութիւնն, զոր առին այլազգիքն, և եղև մեծ ուրախութիւն հաւատացելոցն։ 

Յայսմ ամի ճօսլինն գնեաց ի Ջօլէ ղկոմսն Օւռհայոյ զՊաղտինն երեսուն հազար դահեկանի և երեկ առ իշխանն Հայոց Վասիլն, և արար մեծ րն դուն ելութիւն նոցա և երետ սմա բազում տուրս։ Եւ գնաց Պաղտինն և արար ժողովս հեծելոց ի Ռապան ի քաղաք Վասլին՝ և կամեցաւ պատերազմել ընդ Տանգրի րնղ առն աստուածապաշտի։ Եւ արարին Պաղտինն և ճօսլինն զայս ինչ գործ անօրէնութեան, զոր ոչ էր հաճելի Աստուծոյ, առաքեցին առ ամիրայն Պարսից ի Ջօլի և բերին[Գ. Ե. Տպ. բերին զնա.] իւրեանց յօգնութիւն հինգ հազար ձիաւորով և յարուցին սաստիկ պատերազմ ընդ Տանգրի կոմսին Անտիոքայ վասն գաւառաց իւրեանց, զոր առեալ էր Տանգրի, յորժամ էին ի գերութիւն, և ոչ տայր ի նոսա(. և կամէր զնոսա Տանգրի իւր ի ճորտութիւն ածել, և նոքա ոչ հաւանէին նմա։ Եւ եղև ժողով Վասլին[Գ. Ե. Վասիլն.] առ նոսա արս ութ հարիւր, և այլ զօրք Պածինկաց ի Հոռոմ ոց թագաւորէն զօրացն, որք էին ի Մսիս քաղաք, և եղև ժողով բազում։ Եւ յայնժամ գայր զինուորն Քրիստոսի Տանգրի հազար ձիաւորով և այլ հետևակ զօրք ընդ նմա, և ի սահմանսն Թլպաշարայ եղև սաստիկ պատերազմ Պ աղտոյին և Տանգրէի, և մարտեան ընդ միմեանս ահ ագին և զարմանալի։ Իսկ զօրքն Պարսից արարին սաստիկ կոտորածս զհետևակ զօրսն Փռանգաց[Գ. Ե. Տպ. (չիք).] ի Տանգրէի գնդէն, իսկ ի բազմանալ պատերազմին յաղթեաց Տանգրի զօրաց ն Պ աղտունին և արարին փախստական զնոսա։ Եւ յայնժամ դարձաւ մեծաւ սրտմտութեամբ ի վերայ Ջօլէ և սուր ի գործ արկեալ վարէր զնոսա սաստիկ կոտորածով, և մեռաւ յաւուր յայնմիկ ի դասուց քրիստոնէից ոգիք իբրև երկու հազար, և դարձաւ Տանգրի մեծաւ յաղթութեամբ և գնաց յԱնտիոք ի քաղաքն իւր։ Եւ Պաղտինն լինէր փախստական և անկանէր ի բերդն, որ ասի Արևընղան, և ճօսլինն մտանէր ի Թլպաշար ի բերդն իւր և զերծաւ։ 

Եւ յորժամ լուան զայս ի քաղաքն Աւռհա, առհասարակ ի սուգ և տրտմութիւն մտին վասն Պաղտնին, վասն զի մեռեալ գիտացին զնա. և արարին ժողով յեկեղեցին ի սուրբն Յովհաննէս և. առ պապիոսն Փըռանգաց վասն միաբանութեան, զի երկնչէին, թէ դարձեալ անկանի քաղաքն ի Տանգրի և նա տայ զմեղ ի ձեռն Ռաջարդին, զի նա յորժամ ունէր զքաղաքն Աւռհա, բազմաց աւեր արար։ Իսկ յորժամ եկին ի մի վայր քաղաքացիքն Ահսկոյ[Տպ. Ուռհայոյ.]՝ բանս խօսեցան ընդ պապիոսն և ասացին, «Սեր մարդ և մեր թող պահեն զկլայն քաղաքին, մինչև մեզ տէր յայտնի»[Գ. Ե. Տպ. տէր յայտնէ]։ Ել զկնի միոյ աւուրն գայր ճօսլինն և Պ աղտին և մտանէին ի քաղաքն Աւռհա, և արարին վասն այն խօսիցն քննութիւնս» և համարեցան զայն բան արատ և թիւրեցին զխօսքն ի չար խորհուրդս և բազմաց շատ[Տպ. բազմաշատ.] աւեր ածին և զայլոց ղանմեղաց զաչսն ի լուսոյ խաւարեցուցին։ Եւ յաւուրն յայնմիկ արարին չարաչար խրատ քրիստոնէից, վասն զի ազգն Փռանգաց դիւրաւ լսէին ամենայն չար մատնութեանն և յօժարութեամբ հեղումն արեան առնէին անմեղ և արդար արանց, և այնչափ յանղգնեցան՝ մինչև զարքեպիսկոպոսին Հայոց զՏէր Ստեփաննոսին զաչսն հանէին[Ե. Տպ. հանել ջանային.], զոր գիտացեալ քաղաքացեացն ղանմ եղութիւն նորա գնեցին զնա հազար դահեկանս։ 

Յայսմ ամի եղև ղառնսՀչունչ և գազան ձմերոց, և ի բարկութենէ օդոյն՝ հատան բազում վայրի անասունք, և թռչնոց[Ե. Տպ. Թոչունք.] կորուստ եղեն ընդ ամենայն երկիր։ Եւ երեկ ի յաշխարհն Պարսից սեաւ ձիւն և եղն այն ահաւոր նշան ի վերայ ազգին Պարսից, զոր ոչ կարացին իմաստունքն Պարսից գիտենալ։ 

Յայսմ ամի շարժեցալ սաստիկ պատերազմ ի յԱրաբիա՝ որ ասի Բասրայ[Գ. Բօրայ.], որ է տուն Օոբայ. ժողովեցան ազգն Արապկաց և Թուրքաց և արարին ահագին պատերազմ ընդ միմեանս. յայնժամ զօրքն Արապկաց արիաբար և սաստկապէս[Գ. Ե. Տպ. քաջապէս.] մարտեան րնղդէմ զօրացն Պարսից և մեծաւ յաղթութեամբ հարին զնոսա և կոտորելով արարին զնոսա փախըստական։ Դարձեալ արարին ժողով զօրաց զօրագլուխն Թուրքաց և գային ի վերայ արապիկ զօրացն՝ և քաջաջան[Տպ. քաջացան.] պատերազմաւ արարին զնոսա փախստականս, և արք յիսուն հազար ի զօրացն Արապկաց եկին ի գաւառն Հալպայ քաղաքին և կամեցան լինել ընդ ձեռամբ Տանգրէի Անտիոքայ կոմսին. և կացեալ զաւուրս ինչ դարձան յաշխարհն իւրեանց։ 

<milestone unit="section" n="558"/>Իսկ ի թուականութեանն Հայոց յամի ՇԾԸ զօրաժողով արար կոմսն Ուռհայոյ Պաղտինն և ճօսլին կոմսն Թլպաշարայճ և գնացին ի վերայ քաղաքին Խառնայ, վասն զի ղարտորայսն նոցա կերիցեն։ Եւ էր ընդ նոսա ազատ ոմն հայեցի[Գ. ի Հայոց.] ի զօրաց Վասլին, որդի Տաճատայ իշխանին Տարօնոյ, որ անուանէր Ապլասաթ և էր այր քաշ և պատերազմող րնտիրէ սա ի ՎասլԷն խռովութեան աղագաւ եկեալ էր ի յՈւռհա. և յորժամ հասան ի դուռն քաղաքին Խառնայ, յայնժամ Ուռհա յեցիքն սկսան ալափ առնել ղարտորայսն. և զօրքն Թուրքաց յանկարծակի հասանէին ի վերայ նոցա հազար և հինգ հարիւր ձիաւորով և սպանանէին ի յՈւռհայեցւոցն մարդ հարիւր և յիսուն, և զօրքն Փռանգաց սակաւ էր և կամէր Փախչել ի յուռհա յ։ Յայնժամ Ապլասաթն որպէս զառիւծ գոչեաց և ձայն տուեալ զօրաց իւրոց և նոքօք բեկանէր զճակատ զօրացն այլազգեաց, և ապա դարձաւ Փռանգն ի վերայ և յետս պահեցին զզօրսն Թուրքաց. և դարձաւ Փռանգն ի յՈւռհա, և Թուրքն պատերազմաւ զհետ երթայր, և անվնաս մտան ի քաղաքն յՈւռհա։ Եւ Ապլասաթն ոչ հաճեալ ի գործ Փռան գին՝ և դարձաւ առ Վասիլն. և էր խոցեալ ի բազուկն, բայց անվնաս մնաց ի մահուանէ, վասն զի երկաթն էառ զզարկն։ 

Յայսմ ամի առին զծովահայեաց քաղաքն, որ անուանեալ կոչի Տրապօլիս, կացեալ[Տպ. կապեալ.] ի խսար զամս տասն և մին, նեղեալ ի սաստիկ պատերազմացն և յարգելական ժամանակացն, վասն զի թագաւորն Երուսաղէմի Պաղտինն և Բերդանն՝ ազգականն մեծ կոմսին ^եճ^ծ՝ ունէին զնոսա ի մեծ նեղութիւն, յայնժամ կոչեն Տրապօլացիքն զՏանգրի զկոմսն Անտիոքայ և տան զՏրապօլիս ի ձեռս նորա։ Եւ յայնժամ թագաւորն Երուսաղէմի և Բերդանն յարոլցին պատերազմ ի վերայ Տանգրէի, վասն զի զքաղաքն նոքա ունէին ի խսարի։ Յայնժամ պատրիարգն և եպիսկոպոսունքն իւրեանց մտան ի մէշ նոցա և արարին խաղաղութիւն երկուց կողմանցն, և դարձաւ Տան գրի յԱնտիոք։ Իսկ թագաւորն Երուսաղէմի արար ժողովս ի վերայ Տրապօլսոյ զամենայն զծովեցի ղզօրսն, և պատ եալ զքաղաքն, զծով և զցամաքն, և արարին ի վերայ նորա ահագին պատերազմ, և սրով վառեցալ. քաղաքն և առհասարակ զամենայն քաղաքն կոտորեաց սրով, և լցաւ քաղաքն արեամբ. և առին զօրքն Փռանգաց անթիւ գանձս ոսկւոյ և արծաթոյ և անհամար ծառայս տանէին ի յաշխարհն Փռանգաց։ 

<milestone unit="section" n="559"/>Իսկ ի գալ հասանել թուականութեանն Հայոց ի յամս ՇԾԹ կոմսն Քւռհայոյ կամեցաւ երկրորդ պատերազմ յարուցանել ի վերայ Տանգրէի։ Յայնժամ Պաղտինն և ճօսլինն առ յանդգնութեան սրտից իւրեանց խորհեցան խորհուրդ, զոր ոչ վայել էր հաւատացելոց, առաքեցին ի Մօսլ քաղաք և կոչեցին իւրեանց յօգնութիւն զասպասալարն Պարսից, որ կոչի Մամ տուտ, այր գազան և հզօր պատերազմող, և նորա լուեալ զայս և յօժարութեամբ յանձին կալեալ և արարեալ ժողով առ ինքն զամենայն տունն Թուրքաց՝ և ահ ագին բազմութեամբ գայր հասանէր ի սահմանս քաղաքին Խառնայ. և արձակեաց կոչեաց ղկոմսն Ուռհայոյ, զի եկեսցէ առ նա. և նորա ղարհուրեալ ոչ իշխեաց գնալ առ այլազգին. յայնժամ դիտ ացեալ Մ ամ տուտն, եթէ խաբեալ եղև ի նմանէ, դարձաւ ի վերայ սւռհայոյ ի պատերազմ։ Եւ տեսեալ զայս Պաղտունին՝ և հանէր զճօսլինն ի խնդիր զօրացն և առաքէր առ թագաւորն Երուսաղէմի, զի հասանիցէ յօգնութիւն քաղաքին սւռհայոյ. և նա կայր բանակեալ ամենայն զօրօքն Փռանգաց ի վերայ քաղաքին, որ ասի Պէրութ, ի վերայ Ովկիանոս ծովուն։ Իսկ ի վերայ այսր ամենայնի գայր հասանէր ամիրայն Մ ամ տուտն զօրօք անհ ամ ար բազմութեամբ և ելից զլայնատարած դաշտն սւռհայոյ, պատեաց առհասարակ զամենայն քաղաքն և ծածկեաց զլերինս և զբլուրս։ Եւ ժողովեցան առ նա ամենայն արեվելք, փախեաւ ամենայն[Ե. Տպ. ամիրայն.] գաւառն, եղև յանմ արդ, և սաստիկ պատերազմաւ ահաբեկեաց զամենայն քաղաքն։ Եւ զաւուրս հարիւր կայր Ուռհա ի մեծ նեղութիւն, և տարակուսեալ լինէին յամենայն կողմանցէ ձանձրացեալ յանդադար պատերազմացն։ Եւ սկսան ի հացէ քաղցնուլ և վտանգիլ, վասն զի մուտ և ելն արգելեալ էր ի բազմութենէ զօրացն, զի զորս րմբռնէին սպանանէին. և լցաւ վայրքն ի դիականցն, զորս կոտորեալ էին շուրշ զքաղաքաւն, և այրեաց առհասարակ զամենայն գաւառն, որ ոչ մնաց տեղի շէն և ոչ մի. զայս արար հրամանաւ Սուլիման[Գ. Ե. Տպ. Սուլիմանայ.] արևելից ամիրային. և կոտորեաց առհասարակ զամենայն դրախտին քաղաքին, որ կայր արտաքոյ, և հիմն ի վեր արար զամենայն վանորաբսն, որք էին ի լերինս[Բ. Գ. Ե. Տպ. ի լերինն.], և այսպիսի օրինակաւս կայր Ուռհա ի մեծ նեղութեան։ Եւ զկնի այսր ամենայնի առաւ Պէրութ ի Տաճկաց օգնութեամբն Աստուծոյ, և առհասարակ զամենայն քաղաքն սրով կոտորեցին և լցան զօրքն Փռանգաց բազմութեամբ աւարաւ։ Եւ ճօսլինն էր ի յառնուլն քաղաքին Պ էրութայ, և արար ճօսլինն ահաւոր քաշութիւնս։ 

Եւ զկնի այսր ամենայնի շարժէբ զամենայն զօրսն և գայր յօգնութիւն քաղաքին Ուռհայոյ, գայր և թագաւորն Երուսազէմի և Բերդանն կոմսն Տրապօլսայ, գային ամենայն զօրքն ի յԱնտիոք քաղաք առ Տանգրի և մեծաւ աղաչանօք[Տպ. հառաչանօք.] հաւանեցուցանէին զնա հասանել յօգնութիւն քաղաքին Ուռհայոյ։ Եւ խաղացեալ ամենայն զօրօքն Փռանգաց եկին առ իշխանն Հայոց առ Վասիլն, և նա վառեաց զամենայն զօրս իւր և հասանէր ի Սամուսատ, գայր և զկնի նոցա իշխանն Հայոց Ապլղարիպն զօրօք իւրովք որ նստէր ի քաղաքն, որ անուանեալ կոչի Պիր. և յայնժամ բազմութեամբ զօրօք իւրեանց անցին ի սահմանս քաղաքին Ուռհայոյ։ Եւ լուեալ զայս ասպասալարն Թուրքաց Մ ամ տուտն, շարժեալ զբանակն իւր և իջանէր ի քաղաքն իւր ի Խառան, և հասան զօրքն Փռանգաց ի դուռն քաղաքին Ուռհայոյ և բանակս հարկանէին անդ։ Եւ ի լուսանալ միւս այլ աւուրն կազմ եց ան միաբան ի գործ պատերազմին, և հանեալ բարձրացուցին զՎարագայ սուրբ նշանն ի վերայ գեղարդեան և տանէին առաշի զօրացն, և Թուրքն գնայր հասանէր յայնկոյս քաղաքին Խառնայ, վասն զի նենգաւորութեամբն իւրեանց տարցեն յօտար երկիր, և կացուցանէին ի Խառան բազում զօրս քմին. իսկ զօրագլուխքն Փռանգաց իմացան զկեղծաւորութիւն զօրացն Թուրքաց, դարձան բանակեցան ի վերայ ամուր բերդին՝ որ կոչի Շէնաւի, ի օաճկաց սահմանին, և արարին ի վերայ նորա սաստիկ պատերազմ։ Եւ յայնժամ լսէ Տանգրի չար համբաւ վասն իւր ի յայլ զօրագլխացն, առեալ զզօրս իւր և հասանէր ի Սամուսատ՝՝ և իջեալ յեզր Եփրատայ. և դարձաւ ամենայն զօրքն Փռանգաց զհետ նորա։ Յայնժամ լուեալ քաղաքացիքն և գաւառացիքն, որ ի քաղաքն Ուռհա, ելին առհասարակ զհետ զօրացն Փռանգաց՝ մայր որդւովք իւրովք։ 

Իսկ երկու Փռանգ գործեցին գործ անօրէնութեան, գնացին առ Մ ամ տուտն և ուրացան զքրիստոսական հաւատսն և ասացին Սամտուտին՝ եթէ ամենայն բանակն Փռանգաց փախստական կան և երթան։ Եւ լուեալ զայս Մամ տուտն՝ դարձաւ զհետ զօրացն Փռանգաց՝ և ի քաղաքին Ուռհայոյ դրանէն մինչև ի յԵփրատ գետն ելից արեամբ զերկիրն, զքաղաքացիքն և զգաւառացիքն, և հասաւ Մամ տուտն յեզր Եփրատայ, արար անթիւ կոտորածս զգաւառացիքն և տունորդօք էառ զնոսա։ Իսկ Փռանգն առհաւասար անցեալ էին յայնկոյս գետոյն. և Թուրքն զհաւատացեալս սրախողխող արարեալ, զի անդէն[Բ. անդէր.] բանակեալ կային որպէս զհօտս ոչվսարաց, ղաստուաւծասաստ բարկութիւնն էած ի վերայ նոցա, որ և Եփրատ իսկ ի յարիւն դարձաւ, և շատ այն էին, որ խեղդեցան ի ջուրն, մտանէին լեղորդքն և ջանային անցուցանել և ոչ կարկին, երթային ի նաւք և առաւել մտանէին ի նաւսն. և հինգ-վեց նաւ րնկղմեցալ լի մարդօք, զի ամենայն ոք ջանայր մտանել։ Եւ յայսմ այլուր աւերեալ[Բ. Գ. Ե. աւարեալ.] եղև ամենայն գաւառն Ուռհայոյ և եղև յանմարդ, այս էր, որ գրեցին առաջին իմ աստունքն, եթէ «Վա՞յ տանն Աբգարու». իսկ զօրքն (Բռանգաց, որ էին յայնկոյս գետոյն Եփրատայ, տեսանէին զայս ամենայն անցս քրիստոնէիցն և ոչինչ կարէին օգնել և լային դառնապէս, յայնժամ դարձաւ Մ ամ տուտն մեծաւ յաղթութեամբ և գնաց ի Խառան, և անտի յառաջեաց ի յաշխարհն իւր գերութեամբ և անթիւ աւարաւ։ 

Իսկ Սուլիման մեծ ամիրայն արևելից կալեալ զՊալակ ամիրայն՝ կապեաց զնա երկաթի կապանօք և տարեալ եդ ի զնդան յԱյծեաց բերդն Տարօնոյ։ Իսկ զօրքն Փռանգաց գնացին ամօթալից յիւրաքանչիւր տեղիսն[Բ. Գ. Ե. Տպ. գաւառն.], վասն զի փոխանակ փրկութեան անցումն արարին հաւատացելոցն, իսկ քաջ զօրականն[Բ. Գ. Ե. Տպ. զինուորն.] Քրիստոսի Տանգրի արարեալ ժողովս և գնաց ի յաշխարհս Հալպայ քաղաքին՝ և իջեալ ի վերայ քաղաքաբերդին, որ ասի Թերեպ, և զբազում աւուրս կացեաւ ի վերայ նորա՝ և սաստիկ պատ երազս աւ էառ զնա և ոչինչ վնասեաց մարդոյ։ 

Յայսմ ամի զօրաժողով արարին զօրքն Թուրքաց և մտին ի յաշխարհն Անաւարղա և արա րին աւար զամենայն երկիրն և զՄարպա, իսկ մեծ իշխ անն Հայոց Թորոս՝ որդի Կոստանդեայ՝ որդի Ռուբեն ա յ ակն ածեալ ի բազմութենէ զօրացն Պարսից՝ ոչ հ ամ արձակեցաւ ելանել ի պատերազմ, և դարձաւ զօրքն Թուրքացն անթիւ գերութեամբ և աւարաւ գնաց յաշխարհն իւր։ 

Եւ յայսմ ամի բազում աւեր եղև յայնմ գաւառին, և դարձեւսլ յայսմ ամի եղև ահաւոր և սոսկալի նշան յաշխարհն Հայոց ի Վասպուրական գաւառին ի յաւուրս ձմերայնոյ ժամանակին, զի եղև յաւուր միում ի մթին գիշերին[Բ. Գ. Ե. Տպ. ի մթան գիշերին.] կտրեալ եղև հուր ի վերնական հաստատութենէ երկնից և ի բարձրութենէ անտի ցոլացեալ եղև և հարեալ զարկանէր զծովն Վասպուրականայ, և սաստկապէս գոչեաց ծովն և ցոլացեալ հ արկանէր զցամաքն, և դողաց ծովն և ցամաքն ահաւոր դղրդմամբ[Գ. Ե. Տպ. դողմամբ.], և փոխեաց ծովն զգոյն իւր ի գոյն արեան, և հուրն այն պատառեաց զհաստատութիւնն անդնդոց. իսկ ի յառաւօտուն տեսանէին սատակեալ զբազմութիւն ձկանց ծովուն, և կային կուտեալ ձկունքն առ եզերբ ծռՎօւն որպէս զփայտակոյտս մայրեաց» ե. հղաեալ ևզեն վայրքն ի սաստիկ բազմութենէն, և տեսանէին զցամաքային վայրքն, զի պատառեալ հերձ ի հերձ ի բազում տեղիս ահաւոր խորութեամբ, և ամենայն լսողքն զարմանային։ 

<milestone unit="section" n="560"/>Դարձեալ եղև ի թուականութեանն Հայոց յամի ՇԿ գայր խաղայր Մամտուտն բազմութեամբ զօրօքն Թուրքաց՝ և հասանէր ի վերայ ամուր բերդին, որ կոչէր Թլկուրան, և արար պատերազմ ի վերայ նորա. և բերդացիքն ետուն առ վտանգին զբերդն ի ձեռս Սամտուտին. և կային ի բերդն քառասուն Փռանդ, առեալ զնոսա և կոտորեաց սրով, առեալ և ղԳօտէթիլն՝ և գայր իջանէր ի Շէնալ առ ամիրայն Արապկաց, որ ասէին Մնի, և յարուցեալ իշանէր ի գաւառն Ուռհայոյ ի բերդն, որ կոչի Ջուլման. և ժողովեցան առ նա ժողովք բազումք։ Յայնժամ գայր առ նա մեծ ամիրայն բազոխմ զօրօք, որ ասի Ահմատիլ, որ էր մեծ ամիրայ, Սուլման արևելից ամիրայն, գայր և որդին Բուրսուխին՝ և հասանէին միաբան ի վերայ Ուռհայոյ. և կացեալ զսակաւ աւուրս՝ գնացին ի Սրուճ քաղաք, և անցանէին ընդ գետն Եփրատ և գային միաբան ի վերայ ամուր բերդին Թլպաշարայ. և լինէր յայնժամ ի բերդն կոմսն Փռանգաց ճօսլինն, որ էր այր քաջ և հզօր պատերազմող, իսկ բազմութիւն զօրացն Թուրքաց բազում գունդս[Բ. Գ. Ե. Տպ. վտանգս.] պատերազմաց արկանէին ի վերայ բերդին, և ոչինչ կարացին առնել։ Յայնժամ ամիրայն Պարս ից Ահմ ատիլն լուեալ էր յառաջագոյն զքաջութիւն ճօսլին, արար սէր միաբանութեան ընդ նմա՝ և եղեն եղբարք միմեանց։ Եւ յարուցեալ Մամ տուտն ամենայն զօրօքն Պարսից գնայր ի վերայ Անտիոքայ և իջանէր ի տեղին, որ կոչէ Շիզար. իսկ Տանգրի արարեալ ժողով զամենայն ազգն Փռանգաց. գայր և առ նա թագաւորն Երուսաղէմի Պաղտինն և րերդրան կոմսն Տրապօլսայ, Պաղտոյին կոմսն Ուռհայոյ. և ի Շիզարն իջան երկոքեան բ-անակն հանդէպ միմեանց, և ոչ արարին պատերազմ, դարձաւ Մամտուտն և գաղտագնաց լինէր յաշխարհն իւր, և զօրքն Փռանգաց գնացին խաղաղութեամբ յաշխարհն[Գ. Ե. Տպ. ի տունս.] իւրեանց։ 

Յայսմ ժամանակիս սատակեալ լինէր Սուլիման ամիրայն արևելից՝ ի ճանապարհին յանկարծամ ահ եղեալ արժանաւոր սատակմամբ ի Տեառնէ, վասն զի արար բազում աւերս և կոտորածս ի գաւառս ուռհայոյ։ 

Յայսմ ամի եղև վրէժխնդրութիւն յԱստուծոյ անմեղ արեան Գագկայ շահնշահի՝ որդւոյ Աշոտոյ Բագրատունւոյ, ի ձեռն առն հզօրի մեծ իշխանին Հայոց Թորոսի՝ որդւոյ Կոստանդի՝ որդւոյ Ռուբենայ։ Արդ ի յաւուրս Թորոսի էին սպանողքն Գագկայ արքային Հայոց ի բերդն, որ անուանեալ կոչի Կնդռօսկաւիս, ահաւոր ամրութեամբ բարձրացեալ անպարտելի՝ յամենայն կողմանց, և որդիքն Մանդալէի դեռ ևս կենդանի էին երեք եղբարքն, և մին ի նոցանէ ունէր ընդ Թորոս միաբանութիւն սաս ն խն ամութեան, և յաղագս այսորիկ խոստացեալ էին տալ զբերդն ի Թոր ոս, վասն զի սահմանակից էր գաւառին նորա մերձ ի յերկիրն, որ կոչի Ձկնշուր, լեռնահայեաց ւ՝ամրաց աշիւարհին։ Յայսմ ամի յարուցեալ իշխանն Հայոց և սակաւ ինչ զօրօք գնաց առ նոսա սիրոյ աղագաւ և իջեալ առ սահմանսն[Գ. Ե. Տպ. ի սահմանսն.] յայն՝ յղեաց առ նոսա և ծանուցանէր նոցա զգալն իւր, յայնժամ մի ոմն ի սպանողացն առեալ րնծայս և գայր առ Թորոսն[Բ. առ թագաւորն.]. և նա մ եծարեաց զնա, և նա հանեալ դանակ մի ծանրագին և հանդերձ մի՝ դնէր առաջի Թորոսի, կերան և արբին, յայնժամ ասէր ցնա Թորոս՝ եթէ Հ(Առ իս խոստումն կայ ձեր վասն բերդին, տուք յիս է և զամենայն գաւառս իմ առէք ձեզ տեղի, զոր և կամ իք»։ Եւ նորա ստեալ զառաշաս աց եալսն և ասէր ցիշխանն Հայոց, եթէ «Ոչ կարեմք տալ զբերդն, վասն զի մեր հայրենիք է և ազգի տեղիք»։ Եւ իբրև գիտաց Թորոս, եթէ խաբեցաւ ի նոցանէ, տայր զբերեալ նուէրսն յինքն և սրտմտեալ ասէր, «Արի և գնա ի տուն քոք և յայսմ հետէ պատրաստ եղերուք յինէն»։ Եւ յարուցեալ աստուածասպանին՝ դարձաւ ի տճւն իւր, դարձաւ և Թորոս դիմօք ի տուն առաջի աչաց նորա։ Եւ իբրև գնաց սպանողն և եղև աներևոյթ, դարձաւ Թորոսն զօրօքն և ի գիշերին հասանէր ի վերայ բերդին՝ և դարանակալ առնէր զհեւոևակ զօրսն և ձիաւորովն հեռանայր յադարակսն կամեցալ ասպատակ առնել զերկիրն։ Րսկ ի լուսանալ առաւօտուն ելանէին ի փատէ[Բ. Գ. ի փայտէ. Տպ. ի բերդէ.] բերդացիքն և հանդիպեցան ի վերայ քմնին, և յորժամ տեսին եղեն փախստական։ Ել յարուցեալ զօրացն Թորոսի՝ րնթանային ընդ զառ ի վեր բերդին. և յորժամ տեսին բերդացիքն, փակեցաւ դուռն բերդին, և նոքա արտաքոյ կալան զդուռն և սկսան պատերազմել, և կրակ հ արկանէին ընդ ցուեաց բերդին, և նա յոյժ բորբոքեցաւ։ Եւ յորժամ տեսին բնակիչքն՝ բացեալ յայլ կողմանէ դուռն և ելեալ փախեան, և զօրքն Թորոսի առին զբերդն և կալան զփախստականսն և հասեալ պատմեցին Թորոսի. և նա յոյժ հիանայր և գայր մեծաւ ուրախութեամբ ի բերդն ի Կոնղռօսկաւիս։ Եւ յորժամ մտաւ ի բերդն, սկսաւ քննութիւն առնել գանձատան նոցա, վասն զի ամենայն գաւառին ոսկի և արծաթ անդ ի պահեստի էր ժողովեալ, և ասէր Թորոս ցՄանդալէի որդիքն, եթէ «Բերէք առ իս զԳագկայ թուրն և զհանդերձն Հայոց թագաւորին»։ Եւ նոքա բերին. և տեսեալ Թորոսի ելաց դառնապէս, լային և ամենայն զօրքն։ Եւ յայնժամ հրամ ա յհաց Թորոս ցուցանել զգանձսն իւրեանց, և նոքա պընդեալ ոչ գային ի խոստ, և սկսան ի խոշտանգանս արկանել զնոսա. յայնժամ միւս եղբայրն աղաչէր զզօրականսն, զի տարցեն զնա ի քարակտուրն, զի շուր հեղցէ. և յորժամ տարան, ձգէր զինքն ի բարձրութենէ քարին ի մայր և անկեալ սատակեցալ չարաչար, իսկ միւս եղբաւրն սկսաւ վտանգ արկանել Թորոսի, և նա լրբենի երեսօք ասէր ցԹորոս, եթէ «Դու Հայ մարդ ես, և մեք Հոռոմի իշխանք, զի՞նչ կամիս պատասխանի տալ Հոռոմոց թագաւորին, որ դատես զՀոռոմ մարդ»։ Յայնժամ սրտմտեալ Թորոս, և գոյն երեսացն այլագունեցաւ, և առեալ ի ձեռին իւրում բիր մի կռանի և գազանաբար յարձակեցաւ ի վերայ նորա և ասէր, եթէ «ս վ էիք դուք, որ զայր հզօր և զօծեալ թագաւոր Հայոց սպ ան անէիք և կամ զի նչ պատասխանի ետուք ազգին Հայոց», և լալախառն սկսաւ չարաչար հարկանել զնա՝ մինչև սատակեցաւ դառնահառաչ[Գ. չարաչար դառնահառաչ.] մահուամբ։ Եւ յայնժամ գոհանայր զԱստուծոյ, որ էառ զվրէժ արեանն Գագկայ Հայոց արքային, վասն զի հայր հօրն նորա Ռուբէն ի զօրացն[Գ. Ե. Տպ. ի զաւակացն.] Գագկայ էր. և միաբարձ արարեալ զամենայն տունս նոցա՝ բազում գանձս և դիպակս և խաչս յոյժ մեծամեծս արծաթիս և պատկեր ոսկեձոյլ և արծաթ առեալ գնաց ի Վահկայն, և զմիւս եղբայրն զկնի տանէր և դնէր ի զօրացն պահապանս բերդին։[(վերջ Գ. ձեռագրի).] 

<milestone unit="section" n="561"/>Ի թուականութեանն Հայոց ՇկԱ դարձեալ ժողով արար չար և արեանարբու գազանն Մամտուտն և գայր խաղայր ի վերայ քաղաքին ւհ^ռհայոյ. և էր յայնմ ժամու անհոգացեալ քաղաքն ի նմանէ, և նա յանկարծակի հասանէր ի վերայ քաղաքին զկնի Զատկին՝ յաւուր մեռելոցի. և էր Սահմի ամսոյ մուտ, և գայր իշանէր ի Կուպինն և յարուցեալ ամենայն բազմութեամբն իշանէր ի դուռն քաղաքին Աւռհայոյ և կացեալ զաւուրս ութ՝ փոխեցալ ի Սասնոյ սարն[Բ. Ե. Տպ. Սասնցւոյն սայրն.] և անտի գայր իշանէր ի Սուրբ Վկայքն մօտ ի պարիսպն։ 

Յայնժամ յաղթող զօրականն Քրիստոսի կոմսն ճօսլինն առեալ հարիւր ձիաւոր և հարիւր հետևակ և գայր մտանէր ի Սրուճ քաղաք. յայնժամ զօրքն Թուբքաց հազար և հինգ հարիւր ձիաւոր արշաւեցին ի Սրուճ յԵղիային շաբաթ օրն։ Եւ յարուցեալ ճօսլինն անկանէր ի վերայ Թուրքին և սպանանէր ի նոցանէ[Տպ. զնոսա.] արս հարիւր և յիսուն, և կալալ հինգ արս գլխաւորս և էառ զամենայն զծանրոցս նոցա, և մնացեալքն փախստական գնացին առ Մ ամ տուտն ի քաղաքն Աւռհա։ Եւ լուեալ Մամտուտն զայս ամենայն՝ զօրօքն գնաց ի վերայ ճօսլնին ի Սրուճ քաղաք, և նոյն ժամայն ճօսլինն գաղտագնաց լեալ գայր յԱւռհա և ի քաղաքն մտանէր։ Եւ կացեալ Մամտուտն ի Սրուճ զաւուրս եւթն, դարձաւ ի վերայ Րւռհայոյ. և արք ոմանք նենգաւորք գնացին ընդդէմ նորա և ի ճանապարհին ասեն ցնա. «Արա մեզ ողորմութիւն, և տացուք այսօր զՈլռհա ի ձեռս քո»։ Եւ նա բազում ուրախութեամբ արար զամենայն կամս նոցա, զի նեղեալ էին ի բազմութենէ սովոյն, և առ վտանգին ոչ գիտացին զի նչ գործեցին, և բերեալ զՄ ամ տուտն ի զիշերիճ և արք հինգ տան զբազմամբոխ քաղաքն զՈւռհա ի ձեռս Թուրքին. ետուն բուրդ մի ի նոսա, որ բարձր էր քան զամենայն քաղաքն ի յարևելից կուսէ քաղաքին, և արս հարիւր հանեալ կա ցուցին ի վերայ նորա, և առին զերկու բուրգն այլ՝ և բազմացան։ Րս կ Ա ստուած, որ ոչ կամի զկորուստ հաւատացելոցն, յառաջագոյն էր բերեալ զկոմսն Փռանգաց ղճօսլինն յօգնական ութիւն օրհնեալ քաղաքին Ուռհայոյ. և լուեալ զայս քաշ զօրականն Աստուծոյ ճօսլինն՝ առեալ զկոմսն Ուռհայոյ զՊաղտինն և զայլ ղօրսն Փռանգաց հասանէր ի պարիսպն[Բ. ի պարիսպն (չիք).] ի պատերազմ ընդ թուրք զօրացն, և այսպէս քաօւսպէս մարտ եդեալ արիաբար ի վերայ բրգանն, մինչև ի սաստկութենէ պատերազմին զամենայն բազմութիւն զօրացն Թուրքաց ի վայր հեղոյր ի պարսպէն, և տուողքն և առողքն ի միասին սատակեցան. և յաւուր յայնմիկ թափեալ եղև քաղաքն Ուռհա ի Թուրքաց քաջութեամբ ճօսլնին և այլ ամենայն զօրացն քաղաքացեացն։ Յայնժամ կոմսն ճօսլին առ բարկութեան սրտի իւրոյ և ի ձեռն չարախօս լեզուաց բազում արիւն եհեղ անմեղ ի քաղաքացեացն սպանմամբ և այրմամբ հրոյ, և խրատս ցաւագինս, զոր ոչ էր հաճելի Աստուծոյ։ Եւ յայնժամ Մամտուտն յարուցեալ գնաց էառ զԹլմօզն և ամօթալից երեսօք գնաց ի Խորասան մեծաւ անարգանօք։ 

Յայսմ ամի զօրաժողով արար Տան գրի կոմսն Անտիոքու և գնայր ի վերայ Վասլի Հայոց իշխանին և յարուցանէր պատերազմ ի վերայ Ռապնայ. և սաստիկ պատերազմաւ էառ զքաղաքն Ռապնայ ի Վասլէն. և գնաց զօրօք ի վերայ Քեսնոյ և իջաւ ի գլուխ դաշտին ներքև ակինն ի Թիլն։ Եւ յայնժամ զօրաժողով արար Վասիլն արս հինգ հազար. և կացեալ զաւուրս ինչ ոչ արարին պատերազմ, այլ հաստատեցին ընդ միմեանս սէր» և տայր դարձեալ զՌապան ի Վասիլն, և տայր Վասիլն զգաւառն Լարսնմ սրոյ և զԹորէշ[Տպ. Թորէր.] և զՈւրեմն ի Տան գրի, վասն զի Վասիլն ի Փռանգաց էր առեալ զգաւառս զայս զՀարսն-Մսուր և զՓերսին ծածքն և զՌազտիպ, զՀարթան և զԹորէշ և զՈւրեմն, և դարձոյց ի յազգն Փռանգաց. և գնաց Տանգրի խաղաղութեամբ ի քաղաքն իւր յԱնտիոք։ 

Յայսմ ամի՝ յԱրեգի ամսոյ քսան և չորս՝ մեռանէր մեծ իշխանն Հայոց, որ կոչեցաւ Գող Վասիլ, և եղև սուգ սաստիկ ամենայն տանն Հա, ոց, վասն զի առ նա էին ժողովեալ մնացեալ զօրքն Հայոց և ամենայն ազգն Բագրատունեացն և Պալհաւունեացն և որդիք թագաւորացն Հայոց, և ամենայն ազգն Պ ալհ աւունեացն հանդերձ ազատագունդ զօթօքն Հայոց առ նա կային հանգուցեալ մեծաւ փառաւորութեամբ^ և աթոռ հայրապետութեանն Հայոց[Բ. Հայոց նորա եդաւ. Ե. Հայոց աշխարհին նոր եդաւ. Տպ. Հայոց աշխարհին աստ եդաւ.] առ նա եդաւ, վասն զի տիրեալ էր բազում գաւառաց իւրով զօրութեամբ, և ամենայն երամք կրօնաւորաց, եպիսկոպոսաց, հարց և վարդապետաց առ սա ժողովեցան և առհասարակ Տային ի մեծ ուրախութեան։ Մեռաւ իշխանն Հայոց Վասիլն և թաղեցալ ի Կարմիր վանքն, և էր հոգեբարձու նորա և հայր խոստովանութեան Տէր Բարսեղ կաթուղիկոսն Հայոց, և տուաւ հողադրամ հազար դահեկան, պատարագաց հարիւր և յիսուն[Ե. Տպ. հարիւր և յիսուն դահեկան.] հազար դահեկան, աւելի և ոչ պակաս, և մատաղ անթիւ։ Եւ տարան Տանգրէի բազում տուրս ի տանէն Վասլին, բազում գանձս և դիպակս, ձիս և շորիս, տարան և զթագն կնոջն Վասլին կնոջն Տանգրէի, և այլ իշխանացն գաւառացն[Տպ. թագաւորացն.] տուաւ բազում րնծայս և աղքատաց բազում ինչս։ Եւ տան զիշխանութիւն Վասլին՝ տղայ Վասլին, որ էր մայրենեօք յազգէ Կամսարական, սնեալ և ղարգացեալ ի տուն Վասլին՝՝ որպէս ղորդի ի ծոցս հօր իւրոյ, գեղեցկատեսիլ և առիւծադէմ, յաջողակ և սրագլուխ և այր քաջ և պատերազմող, ամաց քսան և հնգից, զսա նստուցին յաթոռ մեծ իշխանին Վասլին, և նմա հնազանղեցան ամենայն զօրքն, վասն զի էր յոյժ առատաձեռն և մեծատուր և եղև սիրեցեալ յաչս ամենայն զօրացն[Ե. Տպ. ամենեցուն և զորացն.]։ Եւ արար միաբան ժողով Տէր Բարսեղ և տայ զամենայն իշխանութիւնն ի տղայ Վասիլն, և եղև ուրախութիւն ի վերայ ամենայն տանն Հայոց։ 

Յայսմ ամի ի Մարերի ամսոյ ԺԸ մեռանէր[Տպ. գեղեցին զմեծ հաւատացեալն քան զամենայն Տանգրի և մեռանէր կոմսն Անտիոքայ.] մեծ հաւատացեալն Աստուծոյ Տանգրի կոմսն Անտիոքու, որ էր այր սուրբ և աստուածասէր և էր քաղցր բնութեամբն և ողորմած, հայելով ի վերայ ամենայն հաւատացելոցն Քրիստոսի, և յոյժ խոնարհ էր առ ամենայն ոք և արդարադատ յամենայն դատաստանս և յիրաւունս Աստուծոյ, սա մեռաւ ի յԱնտիոք քաղաք և թաղեցաւ ի սուրբ Պետրոս՝ ի մեծ եկեղեցին Անտիոքու, զոր հիմնարկեցին սուրբ առաքեալքն Պետրոս և Պօղոս։ Եւ հրամանաւ Տանգրէի դնեն յաթոռ նորա զքուրորդին իւր, որ կոչի Ռօճէր, այր քաջ և արիական պատերազմող։ Ցայնժամ պատրիարքն և ամենայն իշխանքն Փռանգաց դնեն զՌօճէրն յաթոռն Տանգրէի և տան զԱնտիոք ի ձեռս նորա։ Յայսմ ամի յառաջ սպանան երկու իշխանքն մեծք՝ Տիգրան և Ապլասաթ ի թուրք զօրացն ի յերկիրն էևոնի՝ Ռուբինայ որդւոյն, որք էին ի զօրացն Վասլին։ 

<milestone unit="section" n="562"/>Դարձեալ եղև ի թուականութեանն Հայոց յամի ՇԿԲ անօրէնն և արեանարբու գազանն Մամտուտ ամիրայն՝ ասպասալարն Պարսից գայր խաղայր անհամար զօրօք ի վերայ Փռանգաց և հասանէր ի քաղաքն Տաճկաց, որ կոչի Խառան։ Եւ յայնժամ Պաղտինն կոմսն Ուռհայոյ էր զօրօք քաղաքին ի Թլպաշար, յայնժամ յազգէն Փռանգաց արք չարաշունչք և դառն որոճողք համբաւ չարութեան և մատնութեան հասուցանէին առ կոմսն և ասէին, եթէ «Բազումք միաբանեալ են և կամին զքաղաքն Ուռհա ի Թուրքն տալ»։ Րսկ նորա հաւատացեալ սուտ չարախօսութեանն անքրէն և չար լեզուաց՝ և յայնժամ վճիռ չար ելանէր ի նմանէ՝ առաքեաց վաղվաղակի զկոմսն Սրճոյ զՊայէն և հրամ այեաո զամենայն քաղաքացիսն[Տպ. քաղաքն.] հանել ի քաղաքէն Ուռհա, որ ոչ մնաց ի քաղաքն և ոչ մի մարդ։ Եւ[Ե. Տպ. այլ.] խորհուրդ արարին չարադէմ ազգն յաւուր յայնմիկ և կամեցան սրով կոտորել[Ե. Տպ. յարձակել և կոտորել.] զամենայն քաղաքն առհասարակ և յօժարէին հեղուլ զարիւն անպարտիցն և զանմեղաց, որ ոչ ինչ էբն գործեալ արատ յանցանաց, ի չարութենէ սրտից ազգին իւրեանց զամենայն ոք չարարարք կարծէին։ 

Իսկ ի յամսեանն Սահմի ի յաւուր կիւրակէի ճաշաժամուն[Տպ. ճաշուն.] հասանէր ի վերայ Ուռհայոյ չար աղէտ դառնութեան, որ ուրացաւ հայր զորդի և որդի զհայր, վասն զի լաց և ողբ և աղաղակ էր առհասարակ յամենայն քաղաքն, և արտասուօք, սգով և տրտմութեամբ գոչէին տուն առ տուն, վասն զի եհ ան վ արեաց ի տանէ զամենայն քաղաքն և այրել հրամայեցին զորս ի տան գտանէին, ոչ մնաց և ոչ մի, բայց միայն արս ութսուն, և զայն երեկուն յեկեղեցին ի սուրբ Թորոս ժողովէին ի կլայն և ղինաւորօք պահէին զնոսա, և էր յաւուր յայնմիկ սուգ մեծ ի վերայ Ուռհայոյ յազգէն Փռանգաց[Բ. Ե. Տպ. յազգէն Փռանգաց. (չիք).], զի ամենայն ոք վայ կարդայր[Ե. Տպ. վկայ կարդային.] ի վերայ անձինն իւրոյ, և ոչ մնաց ինչ չարութիւն գիշոյ[Բ. գիշերոյ.], որ ոչ ածին ի վերայ քաղաքին Ուռհայոյ ազգն Փռանգաց։ Եւ յայսմ վայրի լցան ասացեալքն յառաջին տեսողացն, որք ասացին՝ եթէ «Վայ տանն Աբգարու»։ Եւ գնացին ամենայն արք քաղաքին ի Սամուսատ, և եղև մայրաքաղաքն Ուռհա դատ արկ և նստաւ իբրև զկին մի այրի, այն՝ որ մայր էր յառաջ ամենայն արարածոց և առ ինքն ժողովէր զամենայն ցրուեալսն աշխարհի և կամ այն, որ յառաջագոյն ելանէին խւսչիւ ընդղէմ Փռանգաց, յորժամ մուրանալով գա ին առ նոսա, և ահա փոխանակ բարեացն զայս այսպէս գործեցին ընդ նոսա և չար հատուցին ամենայն հաւատ ացելոցն։ 

Յայնժամ զօրքն Թուրքաց, որք էին ի Խառան, գնայր անցանէր ընդ Եփրատ գետն և խաղաց ամենայն բազմութեամբն և գնաց ի սուրբ քաղաքն Երուսաղէմի և ընդ ամենայն ազգն Փռանգաց։ Եւ յորժամ լուաւ զայս Պ աղտինն, եթէ գնաց Մամտուտն և իջաւ յերկիրն[Տպ. ի դուռն.] Երուսաղէմ ի, ամաչեալ լինէր ընդ ստութեան գործն իւր, առաքէր թուղթ ի յՈւռհա դարձուցանել զքաղաքացիքն, և զկնի երեք աւուր դարձաւ ամենայն մարդ ի տուն իւր։ 

Յայնժամ զօրքն այլազգեաց իջեալ բանակեցան ի քաղաքն, որ կոչի Տապար, մօտ ի ծովն Տիբերական. իսկ թագաւորն Երուսաղէմայ յԱռաքեաց յԱնտիոք և կոչեաց զկոմսն Փռանդաց զՌօճէրն ամենայն զօրքն[Բ. զօրօք. Տպ. զամենայն զօրքն.] Փռանգաց և զկոմսն Տրապօլսայ զորդին ՀՀնճիլին. և միաբան գնալին ի կոչն նորա։ Իսկ զօրքն Երուսաղէմայ հպարսւացեալ լինէին, յառաջաըան ի պատերազմ ելանել ի վերայ թուրք զօրացն, եթէ զի մի գայցեն անտիոքացիքն և առնուցուն անուն քաջութեան։ Եւ Աստուած աչ հաճեցալ ի խորհուրդս[Տպ. ընդ խորհուրդս.] հպարտութեան նոցա և յամօթ արար զամբարտ աւան ութիւն նոցա, վասն զի յորժամ յարձակեցան ընդ միմեանս ի պատերազմ յաղթեցին զօրքն Թուրքաց զօրացն Փռանդաց և դարձուցին զնոսա ի փախուստ, և արս փառաւորս սպանին ի զօրացն Փրոանգաց և զհետևակ զօրսն զամենայն կոտորեցին, և մի ոմն այր քաշ ֆ զօրացն Թուրքաց հասեալ թագաւորին Երուսաղէմի և երկաթի լախաովն հարկանէր զթիկունսն նորա, իսկ Տէր օգնեաց և փրկեաց զնա, վասն զի նոյն ժամայն հասանէին զօրքն անտիոքացւոցն և Տրապօլսայ. ե տեսեալ զայն Ռօճէր կոմսն Անտիոքայ՝ գոչեաց որպէս զառիւծ և վաղվաղակի անդր հասանէր և դարձոյց ի փախուստ զզօրսն Թուրքաց և փրկեաց զթագաւորն և զամենայն զօրսն Երուսաղէմայ։ Ցայնժամ բանակեցսւււ զօրքն այլազգեաց ի մի կողմ լերինն ի մէշ ընդ Տապարի և ընդ Երիքով և բանակեցան զօրքն Փռանդաց ի միւս կողմն լերինն, և այլ պատերազմ ոչ արարին ընդ միմեսւնս. և կացեալ ի սակաւ աւուրս՝՝ հ դարձաւ Սամտուտն և մտաւ ի Դմիշկ քաղաք, և զօրքն Փռանդաց դարձաւ այր իւրաքանչիւր ի քաղաք իւր։ 

Իսկ ամիրայն Մամտուտն յորժամ մտաւ ի քաղաքն Րմիշկ՝ խորհեցալ կորուսանել զամիրայն Դմշկայ զՏուղ-Տիկինն և առնուլ զքաղաքն, և այս խորհուրդ նենգութեան ազդ լինէր ամիրային. և յայնժամ Տուղ-Տիկինն հանեալ ի բանտէ իւրմէ այր մի մ ահ ապարտ Պարսիկ՝ խոստացալ նմա ազատութիւն և փառաւորութիւն և տայր նմա հինգ հարիւր դահեկան, զի սպանցէ զՄ ամ տուտն։ Եւ եղև զի յորժամ ելանէր Մ ամ տուտն ի տանէ աղօթից իւրոց և կայր կանգնեալ ի մէջ ճեմարանին առ Կարմիր սիւնովն, գայր Պարսիկն և յանկարծակի հարկանէր դանակովն զձախոյ քովն նորա և սատակեաց ղանօրէնն և զչար գազանն զՄամտուտն. և Պարսիկն ի նոյն տեղին սատակեցաւ չարաչար, և զօրքն Սամտուտին գնացին փախստական յաշխարհն իւրեանց[Բ. Ե. Տպ. Պարսից.]։ 

Յայսմ ամի՝ յամսեանն Տրէի յաւուր հինգերորդի՝ մեռանէր հայրապետն Հայոց Տէր Բարսեղ, այս ինչ պատահեալ նմա ի չարին ազդեցութենէ, վասն զի յաւուր միում ելանէր ի վերայ տանեացն ի գեօղն, տր կոչի Վարդահերի, որ էր մերձ յանծանօթ ի սահմ անս Պ եհեսնոյ աղակերտօքն Հան ղերձ և կա յր յաղօթս քահանայիւք և եպիսկոպոս օք, և յանկարծակի անկաւ և կործանեցալ տունն, և ոչ ումեք եղև վնաս բայց միայն Տեառն Բարսղի, վասն զի հարաւ ողն[Ե. Տպ. կողն.] նորա ընդ պարիսպ տանն և բեկաւ. և ապրեալ եղև զաւուրս երիս և տայր տանել զինքն ի վանքն իւր, որ կոչի Շուղր. և ի կենդանութեանն իւր[Բ. Ե. Տպ. կենդանութեամբն իւրով.] տայր զաթոռ հայրապետութեանն իւր և զքօղն ի Տէր Գրիգորիս որդի Ապիրատին, որ .էր քուրորդի Տեառն Վահրամայ. մեռաւ Տէր Բարս եղն և թաղեցաւ ի Շուղրն մեծաւ հանդիսիւ և հայրապետական փառօք եղաւ ի գերեզմանի[Բ. Ե. և հայրապետական եդաւ ի գերեզմանի. Տպ. և եդաւ ի հայրապետական գերեզմանի.]։ 

Յայսմ ամի նստալ յաթոռ հայրապետութեանն տանն Հայոց Տէր Գրիգորիս որդի Ապիրատին, որ էր յազգէ Գրիգորոյ Մագիստրոսին՝ որդւոյ Վասակայ Պալհաւունւոյ, վասն զի զկնի մահուանն Տեառն Բարսեղի նղև ժողով եպիսկոպոսաց և հարանց ի Կարմիր վանքն՝ մերձ ի Քեսուն գաւառ՝ և հրամանաւ Հոգւոյն ձեռնադրեցին զՏէր Գրիգորիս եպիսկոպոս ի վերայ ամենայն տանն Հայոց, և ի նմին աւուր տան ղձեռնադրութիւն կաթուղիկոսութեանն ի վերայ աթոռոյ սրբոյն Գրիգորի, և նստաւ ք հայրապետական աթոռն մինչ էր ի տղայութեան հասակին, վասն զի չև ևս էր լեալ սկիզբն մօրուացն. և էր բարձրահասակ և գեղեցկատեսիլ և բարուքն յոյժ խոնարհ։ 

<milestone unit="section" n="563"/>Իսկ ի թուականութեանն Հայոց ՇԿԳ զօրաժողով արար սուլտանն Պարսից Տափարն՝ որդի Մելեք՜շահին և կացուցանէր ի վերայ զօրացն ասպասալար զմեծ ամիրայն, որ ասի Բուրսուխ. և առեալ զհետ իւր յզորդի սուլտանին տղայ գոլով և գայր խաղայր բազմութեամբ զօրօք 1ւ հասանէր ի վերայ քաղաքին Ուռհայոյ։ Եւ ի Սահմի ամսոյ ւատլուր ուրբաթու իջանէր ի դուռն քաղաքին Ուռհայոյ, և կացեալ զաւուրս հրեսուն մեծաւ պատերազմաւ՝ դարձեալ գնայր իջանէր ի վերայ Եփչրսյտ գետոյ և աւհրեաց զամենայն գաւառն առ եզերօք գետոյն, և գայր իշանէր ի վերայ քաղաքին, որ կոչի Պիր ի յեզերս Եվւրատ գետոյն, տն. ժողովեցան ամենայն զօրքն Փռան դաց յայնկոյս Եփրատ գետոյն և ոչ Համարձակեցան անցանել յիրեար։ Եւ դարձաւ Բուրսուխն ի քաղաքն ւՈւռհա և անտի գնաց ի Մծբին քաղաք Տաճկաց։ Եւ ժողով արար ամիրայն Խազի և Պալակն և մեծաւ պատերազմաւ յաղթեցին Բուրսուխին ն. արարին զնա փախստական և կալան զորդի Սուլիմանին[Ե. Տպ. սուլտանին.] և յետոյ ի թաց թողին զնա։ 

Յայսմ ամի եղև աստուածասաստ բարկութիւնն ի վերայ արարածոցս, վասն զի ինքն Տէր Աստուած ամենակալ զօրութեամբն իւրով մեծաւ սրտմտութեամբն հայեցալ յարարածս իւր, զի ոՐդՒՔ մարդկան առհասարակ մոլորեալք եղեն յարդարութեան ճանապարհէ անտի ըստ մարգարէին բանի, որ ասէր, եթէ «Ոչ գոյ ի ժամանակիս յայսմիկ իշխան, մարգարէ և առաջնորդ, և ոչ ոք էէ որ առնէ զբարի, և ոչ ոք է և ոչ մի»։ Այսպիսի օրինակաւս ամենեքին սիրեցին զանօրէնութեան ճանապարհս մեղաց և ատեցին զամենայն պատուիրանս և զիրաւունս Աստուծոյ, վասն զի ոչ իշխանք և ոչ զօրականք և ոչ ժողովրդականք ն ոչ առաջնորդք և ոչ քահանայք և ոչ կրօնաւորք ոչ մնացին և ոչ կացին ի գործն Աստուծոյ ուղղապէս, այլ ընթացան զհետ ցանկութեան մարմնոյ և զոր սիրէ աշխարհս, և զայս ամենայն համարեցաւ Աստուած ի գործ կատարման մեղաց, և ահա եղև ըստ բանի մարգարէին որ ասէր, «Ո՞ հայի[Ե. հայեաց.] յերկիր և տայ դողալ սմա»։ Եւ արդ՝ զի հայեցաւ Աստուածն յարարածս բարկութեամբ, և արարածք յանձն առին կործանիլ յահէ զօրութեանց Տեառն. և եղև այսպէս, վասն զի ահա յամ սեանն Մարերի յերկոտասան աւուրն յաւուր կիրակէի ի տօնի Խաչ Գիւտին եղև մեծ ասաստ արհաւիրք ի վերայ տիեզերաց, որ ոչ լուաք այսպիսի բարկութեան կատարա)ծս ոչ յառաջն և ոչ այժմ և ի պատուիրանաց սրբոց գրոց, և արդ ահա մինչդեռ էաք ի խոր քնոյ[Տպ. յափշտակեալ ի խոր քնոյ.], եղև յանկարծակի ճայթումն և թնդումն ահաւոր, և գոռայր առհասարակ ամենայն արաբա(ծք, և եղև դղրդումն[Բ. Ե. դղուրդ.] սաստկապէս, և ահագին թնդմամբ շաբժեցաւ երկիր և լերինք, և պատառեցան ապառաժ վէմք, և հերձան բլուրք, և փ սաստկութենէ ահաւոր բարկութեանն հնչէին լերինք և բլուրք իբրև ղկենդանի անասունք սասանեալ բչէին[Տպ. գոչէին.], որ և լսելի իսկ էինէր բարբառք լերանցն և գայր իբրև զգոչիւնս բազմութեան բանակաց, և այսպիսի օրինակաւս իբրև զծով ծփայր և դողայր երերալով արարածքս ւյահէ զօրութեան Տեառն Աստուծոյ, վասն զի առհասարակ իբրև ղպրղինձ հնչեաց ամենայն դաշտք և լերինք և որպէս ղծառս հողմակոծեալս ֆբերայր, դողայր, սասանէր, և գայր թնդիւն և հեծութիւն յարարածոցս, որպէս զբազմօրեայ հիւանդի, և մեծաւ երկիւղիւ զկործանումն յուզէր[Բ. ուզէր.]. իբրև զվւախստական յուսահատեալ եղև երկիր և սարսափմ ամ բ զարհուրէր և իբրև զմեղապարտ ոք ձայն ողբոց և լալումն արտասուաց հանէր, և լսելի լինէր ձայնն զկնի շարժմանն իբրև զմի ժամ գիշերին։ Եւ յահէ բարբառոյ բարկութեանն ամենայն ոք յուսահատեցաւ ի կենացս և ասացին՝ եթէ Եհաս օր կատարսՀծի և դատաստանի մերում, զի զայն աւուրն զպատկերն ունէր։ Օրն էր կիրակի և ձայնովն ի վառ ձայն, և լուսինն ի փուլ էր, և զամենայն զպատճառն զվերջին աւուրն ունէր, և ահա կային ահաբեկեալ իբրև զմեռեալս յուսահատեալք։ Եւ չայսմ գիշերիս կործանեցան բազումք քաղաքք և գաւառք, և ամենայն, ոք կործանեցան՝ էին գաւառք Փռանգաց, և յայլ գաւառաց և կամ յայլ ազգաց ոչ եղև վնաս և ոչ ինչ։ Եւ յայսմ գիշերի եղև կործանե ալ Սամուսատ քաղաքն և Հարսն~Սսուր և Քեսուն։ Ռապան և Մարաշ քաղաք ահաւոր կոթծանեցաւ և ոգիք իբրև քառասուն հազար մեռան[Բ. Ե. Տպ. մեռան (չիք).], զի էր բազմամբոխ քաղաք, և ոչ մնաց ի նոցանէ և ոչ մի։ Այսպէս և քաղաքն Մսիս[Ե. Տպ. Սիս.] կորձանեցաւ անթիւ արանց և կանանց, և այլ բազում գեւղք և Վանորայք և անհամար արք և կանայք, տղայք հազարք հազարաց և Հբիւրք բիւրուց կործանեցան։ Եւ եղն զի ի Սեաւ լեառն անուանի յանապատն, որ կոչի Բարսեղեանց, էին ժողովեալ եկեղեցօրհնէքն սրրբասնեալ կրօնաւորք և վարդապետք Հայոց և կային ի պաշտօնն Ասսւուծոյ, անկաւ եկեղեցին ի վերայ նոցա, և երեսուն կրօնաւոր և երկու վարդապետ կատարեցան ի ներքոյ նորա, որ կան մինչև ցայսօր, նոյնպէս և եղև մերձ ի Մարաշ ի մեծ անապատին, որ ասի Յեսուանց, ան՝ կաւ և կործանեցաւ վանքն և ամենայն դասք կրօնաւորացն, և յորժամ դադարեաց շարժն, ձիւն սկսաւ գտլ և զամենայն աշխարհս ի ներքոյ կատարեաց, մեծ և փառաւոր վարդապետն Հայոց ւ՝րիգոր, որ ասի Մաշկևոր[Բ. Ե. Տպ. Մազկուոր.], ի նմին տեղւոջ կատարեցալ. և այսպիսի օրինակաւս բազում անցումն և բարկութեան կատարած եղև հաւատացելոցս ազգացս։ Այս ^այսպէս գործեցաւ վասն մեղաց, զի այր իւրաքանչիւր թողին զբուս ^պողոտայն պատուիրանացն Աստուծոյ և զհետ բորբոքեցան մոլորական ճանապարհին, և ելին ի գրոց պատուիրանաց և կան յիմարեալք, որպէս յաւուրսն նոյի ուտէին, ըմպէին, մինչև կորեան ըստ գործոց յիւրեանց, այսպէս և սոքա կային (ի գործ ուրախութեան մինչև եհաս բարկութիւն ի Տեառնէ Աստուծոյ և սատակեաց զգործողսն չարեաց, վասն զի գնացին մեծամեծ յանց անօք։ 

Յայսմ ամի մեռաւ սուրբ վարդապետն Հայոց Գէորգ[Բ. Ե. Տպ. Գէորգ (չիք).], որ անուանեալ կոչեցաւ Մեղրիկ, որ էր այր սքանչելի և հրաշալի ճգնաւոր, զառաջին[Բ. Ե. Տպ. զամենայն.] ժամանակս կենաց իւրոց անցուցեալ էր միայնակեցութեան կարգօք ցամս յիսուն, և վախճանեցաւ ամաց եօթանասնից, և ամենայն ժուժկալ և ճգնաւորական հանդիսիւք և չորաճաշակ գոլով ամենայն ի կեանս իւրում հաւասարեալ էր ամենայն կարգօք և կրօնիւք առաշ,են տւբբոցն, և զամենայն ժամանակս կենաց իւրոց զկիրակէքն յոտանաւոր[Բ. յոտնաւոր. Ե. ոտնաւոր. Տպ. ոտանաւոր.] արթնութեամբ անցուցանէր, և էր ինքն ի Հայոց աշխարհէն, ի Վասպուրական գաւառէ, ի գեղջէն, որ Անալիլր կոչի գեղն և է մեծ, սա ի տողայութեան կրօնաւորեալ լինէր ամենայն հռչակաւոր անուամբ և վարս սքանչելիս ստացեալ և օրինակ բազմաց եղեալ և հայր խոստովանութեան լինէր ամենայն Հայաստանեայցս և դարձուցանէր զամենեսեան ր ճանապարհս լուսոյ և ի ձեռն ապաշխարութեան յորդեգրութիւն Հօրն երկնաւորի ընծայեցուցանէր զամենեսեան, սա մեռանէր բարի խոստովանութեամբ ի Քրիստոս և թաղեցալ ի գաւառն Անաւարզա, ի մեծ անաւդատն է որ Դրազարկ կոչի, զոր նորոգեաց մեծ իշխանն Հայոց Թորոս։ 

<milestone unit="section" n="564"/>Դարձեալ ի թուականութեանն Հայոց ՇԿԴ եղև ահաւոր և հրաշալի նշան ի քաղաքն Տաճկաց, որ ասի Ամիթ, զի վասն բազմանալոյ անօրէնութեանն չար և պիղծ[Ե. Տպ. պիղծ գործոց.] ազգին իւրեանց՝ յանկարծակի անկաւ հուր յերկնից ի մէջ գիշերի ի վերայ աւագ ճեմարանին իւրեանց, և սաստկացեալ հուրն երկնից և բորբոքեալ մեծաւ բարկութեամբ և րբրև գազանաշունչ բնութեամբ զքարինս պարսպին որպէս զփայտ այրէր. և եղեն բախեալ ամենայն[Բ. Ե. Տպ. առհասարակ ամենայն.] արք քաղաքին ի վերայ նորա և ոչ կարացին անցուցանել ղանշիշանելի հուրն, այլ դիզացեալ բարձրանայր հուրն մինչև յերկինս և ապականեալ այրեաց զաղօթից ժողովարանն և զաղտեղացեալ հանդիսարանն, այս եղև յԱմիթ քաղաքն, գոր շինեաց Տիգրան արքայն Հայոց։ 

Յայսմ ամի դարձեալ ժողով արար ասպասալարն Պարսից ամիրայն Բուրսուխն և գայր[Բ. Ե. Տպ. գայր խաղայր.] և հասանէր ի դուռն Ուռհայոյ. և կացեալ սակաւ աւուրս՝ անցանէր ընդ Եփրատ գետ և գնաց ի Հալապ քաղաք և անտի անցեալ էառ զՇիզարն[Բ. զՄիզարն.] զքաղաքն Տաճկաց և կամեցաւ ասպատակ առնել զԹլպաշար և զամենայն գաւառն Անտիոքայ, և յայնժամ ժողովեցան ամենայն ազգն Փռանգաց յԱնտիոք առ կոմսն Ռօճէրն, գայր և թագաւորն Երուսաղէմայ և Պաղտինն կոմսն Ուռհայոյ և միաբանեցան ի գաւառն Շիզարուն։[Բ. Միզարուն.] Յայնժամ գայր ի բանակն Փռանգաց մեծ ամիրայն Պարսից Խազի, որ կոչի որդի Արդուխին, բազում զօրօք գայր առ Ռօճէրն, վասն զի յոյժ թշնամի էր Բուրսուխին. գայր առ նոսա և ամիրայն Դմիշկայ, որ ասի Տուղ-Տիկին, և եղեն միաբանեալ ընդ ազգն Փռանգաց. և արարին ընդ միմեանս դաշինս և սէր հանդերձ մեծամեծ երդմամբ՝ Խազի և Տուղ-Տիկին. նոյնպէս և Հալպայ ամիրայն միաբանեալ եղև ընդ զօրսն Փռանգաց. և կային հանդէպ միմեանց զօրքն այլազգեաց և Փռանգաց զամիսս չորս, իսկ զօրքն Թուրքաց ոչ համարձակեցան ելանել ի պատերազմ. և գաղտաբար դարձաւ Բուրսուխն խաբ տալով զօրացն Փռանգաց։ Եւ գիտացեալ Փռանգացն, եթէ դարձաւ[Ե. Տպ. փախեաւ.] Բուրսուխն, գնաց թագաւորն Երուսաղէմ այ և Տրապօլսոյ և դարձան ամիրայքն Խազի և Տուղ-Տիկին և Հալպայն, գնացին ի գաւառս իւրեանց. և յայնժամ[Ե. յայն գիտացեալ. Տպ. զայն գիտացեալ.] գիտացեալ Բուրսուխն զգնալ[Բ. զգալն.] զօրացն Փռանգաց, դարձաւ յԱնտիոք և կամէր աւար հարկանել զգաւառն, և լուեալ զայս կոմսն Ուռհայոյ ի յԱնտիոք՝ և առեալ զՌօճէրն եօթն հարիւր ձիաւորով^ հասանէր ի վերայ Բուրսուխին ի Հալպ գաւառին, և գտեալ անպատրաստ զնա, յարձակեցաւ ի վերայ նորա, և մեծաւ զօրութեամբ յաղթեցին նոցա և արարին զնոսա հալածականս[Ե. Տպ. փախստականս.]. կալան արս փառաւորս և առին բազում առս և աւարս և առհասարակ զամենայն բանակն աւար հարկան կին է և մնացեալքն գնացին ամօթով։ 

Յայսմ ամի կոմսն Ուռհայոյ Պաղտինն պատերազմ յարուց անէր ի վերայ Վասլին իշխանին Հայոց այն, որ ունէր զիշխանութիւն Գող Վասլին[Ե. Գող Վասլին մեծ իշխանին Հայոց.]։ 

Յայսմ աւուրքս գնաց Պաղտինն զօրօք ի վերայ ամուր քաղաքաբերդին Ռապնայ և բազում աւուրս ի վերայ՝ ոչինչ կաբաց առնել, խսարեալ[Բ. Ե. սխարեալ.] ունէր զնա ի պահեստի։ 

Յայնժամ[Տպ. յորժամ.] գնաց Վասիլն առ մեծ իշխանն Հայոց, որ կոչէր Լևոն, որդի Կոստանդեայ՝ որդւոյ Ռուբենայ՝ եղբայր Թորոսի և կին առեալ էր[Տպ. և կին առեալ զդուստրն նորա.] զդուստր նորա, յայնժամ Թորոս եղբայր էևոնի կոչեաց զտղայ Վասիլն և նենգութեամբ կալա՜ւ զնա և տայր ի Պաղտինն ի յՈւռհայոյ կոմսն։ Եւ նա գազանաբար ի խոշտանգանս արկանէր զայրն քաշ և զհզօր պատերազմող և բռնութեամբ առեալ ի նմանէ զամենայն գաւառն և խափանեաց զիշխանութիւնն Հայոց ի յայնմ աշխարհէն։ Եւ Վասիլն գնաց առ Լևոն աներն իւր ե. անտի յարուցեալ գնաց ի Կոստ ան դն ուպօլիս, և արար նմա թագաւորն Հոռոմոց մեծ րն դուն ելութիւն և ամենայն զօրաց իւրոց։ 

<milestone unit="section" n="566"/>Դարձեալ ի թուականութեանն Հայոց ՇկԶ զօրաժողով արար կոմսն Ուռհայոյ Պաղտինն, և Կալարան[Տպ. և կայր կոմսն.] կոմսն Սրճոյ, և գնացին ի վերայ Հայոց իշխանին որում անունն կոչէր Ապլղարիպ, որ էր եղբայր Լիկոսին և որդիք Վասակայ, արք քաջք և պատերազմողք, որ բնակեալ[Տպ. որ բռնակալեալ էին զեպիսկոպոսն.] էր ի Նզեպն առաջին տէրն Թլպաշարայ և ի Պարսից առեալ էին բազում տեղիք քաջութեամբ իւրեանց. և ուժգին զօրութեամբ առին զքաղաքն զՊիրն և շինեցին իւրեանց բնակարան, վասն զի էին քաջք և անուանիք պատերազմողք, ունէին իւրեանց զօրականս արս հազար։ Եւ յորժամ տեսանէր կոմսն զգաւառն նոցա, կարի յոյժ մախայր ի սիրտն իւր և ոչ կարաց ծածկել զնախանձ չարին, զօրաժողով արար և գնաց ի վերայ Պիրին և ի հոգս առեալ զքրիստոնեայսն առաւել քան զԹուրքն և զտարի մի ի խսար արկեալ զիշխանն Հայոց զԱպլղարիպն չարաչար և ազգի ազգի նեղութեամբ, և յայնժամ առ վտանգին և առ վշտացն անճարեալ լինէր Ապլղարիպն և տայր զՊիրն և զամենայն գաւառն ի Պաղտ ո յինն, և ինքն գնաց առ իշխանն Հայոց առ Թորոս Ռուբենայ որդին՝ յԱնալարզա։ Եւ կոմսն տայր զՊիրն և զամենայն գաւառն ի Կալարան[Բ. Ե. ի Գալարան իշխանն Փռանգաց. Տպ. ի Գալերան իշխանն Փռանգաց.] Փռանգաց. ահա որ[Տպ. ահաւոր մի առ մի կարգեաց, քակեաց. Բ. ահաւոր.] մի առ մի քակեաց զամենայն իշխանսն Հայոց կարգաւ առաւել քան զտունն Պարսից և այսպիսի օրինակաւս հալածականս արար զիշխանսն Հայոց, զայն՝ որ մնացեալ էին ի կատաղի աղգէն Թուրքաց։ Սա մեծաւ նեղութեամբ տարագիր արար ղամենեսեան, քակհաց զամենայն իշխանութիւն Գող Վասլին, փախստական արար զամենայն դասս ազատաց[Ե. Տպ. ազատացն նորա.], որ ի Կոստանդնուպօլիս, աւարեաց և զմիւս իշխանն Հայոց զԲագրատ զայբ քաշ և յափշտակեաց զամենայն գաւառն նորա, որ բնակեալ էր յԱրևընդան մերձ ի Կուրիս. անցոյց և զԿոստանդին զտէրն Կարկռայ, որ և ի կապանսն մեռանէր չարաչար նեղութեամբ ի բերդն ի Սամուսատ. ի գիշերի շարժին գտին զնա յեզր Եփրատ գետոյն ի վերուստ ի վայր հոսեալ. ի խոզակ Մջնկին[Ե. Տպ. Մնջնկին.] կայր բևեռեալ ի բանտի և այնիւ եկն ի վայր և այնպէս մեռաւ։ Նոյնպէս և Պ եմունդն ի բաց վարեաց զմեծ իշխանն Հոռոմոց՝ զիշխանաց իշխանն, որ բնակեալ էր ի Մարաէլ քաղաքն, նա և այլ բազում և գեղեցիկ իշխանք ի բանտ և ի չարչարանս և ի կապանս մեռուցանէր[Տպ. մեռանէին.]. և բազումք այն էին որոց զաչսն խաւարեցուցեալ էին, ղձեռսն կտրեալ և զունչսն հատեալ. հատանէին զերանսն[Բ. Ե. զարանսն. Տպ. զարականս.] և ի փայտ հանեալ սպանանէին զտղայսն անմեղսն վասն ծնողացն խրատեալ հրամայէին։ Եւ այսպիսի գործս անթուելի և անպատմելի, զի հանապազ վասն գանձի[Տպ. նոցա.] առնլոյ անիրաւաբար չարչարանօք յաւեր և յապականութիւն դարձուցին զերկիր՝ և յամենայն ժամ պարապեալ կային և այլ ռչինչ առնէին, բայց միայն նստեալ խորհէին զչարութիւն, ղհիլա և զամենայն ճանապարհս չարեաց սիրէին, բարեաց և ամենայն երախտեաց մոռացողք. զբազում անիրաւութիւնս նոցա կամէի գրել, բայց ոչ համարձակեցաք, զի ընդ իշխանութեամբ նոցա էաք։ 

<milestone unit="section" n="567"/>Իսկ ի թուականութեանն Հայոց ՇԿԷ յարուցեալ Պաղտունն[Ե. Բաղդոյնն Տպօրք.] Ուռհայոյ կոմսն գնաց աղօթական[Տպ. յաղթական.] ի սուրբ քաղաքն Երուսաղէմ։ Եւ մինչ լինէր աւուրք սուրբ աղուհացիցն, զօրաժողով արար թագաւորն Երուսաղէմ այ Պաղտինն եղբայրն Կօնդօփրէի՝ գնացեալ ի կողմանս աշխարհին Եգիպտացւոց, կամեցաւ ածել իւր ի հնազանդութիւն զազգն բարբարոսաց, և գտանէր զամենայն աշխարհն փախուցեալ ի մարդոյ, դարձաւ դիմօք ի սուրբ քաղաքն Երուսաղէմ։ Եւ ի գալն՝ ցաւ հասանէր նմա, որ և ի ճանապարհին մեռանէր։ Եւ մինչդեռ կենդանի էր պատուէր տայր ասելով. «Առաքեցէք յՈւռհա և բերէք զկոմսն զՊաղտինն և կացուցէք զինքն ի քաղաքն Երուսաղէմ տեղապահ, մինչև ի Փռանգաց գայցէ իմ եղբայրն, և զնա դիք ձեզ թագաւոր»[Ե. Տպ. թագաւոր յԵրուսաղէմ]։ Եւ յայնժամ բերին դագաղօք զթագաւորն յԵրուսաղէմ և թաղեցին զնա առաջի սրբոյն րողգոթայի, զայր բարի և զսրբասէր և խոնարհ սրտիւք։ Րսկ իբրև գտան զՊաղտինն յԵրուսաղէմ, հիացան յոյժ և դարձեալ ուրախ լինէին և համարեցան եթէ յԱստուծոյ եղև կոչն այն. և որպէս անդարձ արարեալ էր թագաւորն, տան զտեղապահութիւնն Երուսաղէմ այ ի Պաղտինն։ Եւ նա ոչ առնոյր յանձն, այլ զաթոռ թագաւորութեանն իւնգբէր, և պայման արարեալ զամ մի ոչ դնել թագ ի գլուխն, և եթէ ոչ գայցէ եղբայր թագաւորին՝ դիցէ զթագն։ Եւ հաճեցան ամենայն տունն Փռանգաց զբան[Բ. Ե. ի բանսն] նորա, և յաւուր Ծառզարդարին տարան զկոմսն Օւռհայոյ ի տաճարն Սողոմոնի և դնէին զնա յաթոռ թագաւորութեանն Երուսաղէմի, և ի կատարման տարւոյն դնեն զթագն ի գլուխն Պաղտունին։ Պաղտինս այս էր ի մեծամեծաց տանն Փռանգաց, այր քաշ և պատերազմող, մարմնովն սրբասէր և մեղաց ատեցող և բարուքն հեզ և ցած, այլ յաւեր ճարտար և յափշտ ակող ան յագուրդ, գանձուց և արծաթոյ անկուշտ և ի տուրս րնչից նուազ և հաւատովն յոյժ ուղղափառ և բարուքն և բնութեամբն յոյժ հաստատուն։ Եւ արդ ահա այս երկու թագաւորքս, որք ելին ի յուռհայոյ, և երկուքն զմի անուն ունէին՝ Պաղտին գոլով[Տպ. կոչելով.]։ 

Յայսմ ամի մեռանէր Տափարն սուլտանն Պարսից որդին Մելեքշահին, այր գազանամիտ յոյժ։ Արդ սա ի ժամ մահուանն իւրոյ գործեաց գործ զարմ անալի, որ անլսելի էր լսելեաց, վասն զի յորժամ գիտաց, եթէ մ եռանելոց էր, յաղագս որդեացն արար զայս, առաքեաց և կոչեաց ի պաղատն զկինն իւր զԳոհար խաթունն՝ զդուստրն ամիր Րսմ այէլին, և գաղտ ի զօրացն հրամայեաց զնա ղենել առաջի իւր, Զի մի արասցէ, ասէ[Բ. Ե. Տպ. ասէ (չիք).], իւր այր և հանցէ ղորդիքս իմ ի յաթոռոյ և ի հայրենեաց իմոց, վասն զի էր մեծազգի և բազում զօրաց տէր և սա յամեն այն ազգաց գեղեցիկ աղջկունս էր ժողովեալ կուսանս չորս հարիւր, որ կային յոտն առաջի նորա զարդարեալ գեղեցիկ զարմանալեօք, յականց և ի մարգարտաց հանդերձ արաբացի ոսկւով, և թագ ի գրլուխսն, և հիւսեակ[Ե. Տպ. հիւսակ.] գլխոյն[Բ. Ե. Տպ. գլխոյն.] զարդարեալ ոսկւով և ամենայն սքանչելի զարդարանօք ի գոյնս գոյնս, փայլէին առաջի նորա։ Րսկ նորա զայն զմեծ թագուհին առաջի իւր սպանանէր, վասն զի մի արասցէ իւր այր զեղբայրն իւր, զայն որ նստեալ էր սուլտան ի խորին աշխարհն Պարսից, ի յՕզնկան[Ե. Տպ. յԱւզկան.] քաղաք և ի Խզնէ, որ է երից ամաց գնացք ի խոր քան զՍպահան[Բ. զԻսպահան. Ե. Տպ. զԱսպահան.]։ Եւ զկնի այսորիկ դնէր Տափարն յաթոռ թագաւորութեանն իւրոյ զաւագ որդին իւր զՄահմուտն և տայր զամենայն Պարսիկս ի ձեռս նորա, և զկրտսեր որդին զՄելեքն դնէր սուլտան ի Գանձակ քաղաք Հայոց և տայ զամենայն արևելք ի ձեռս նորա։ Ել կայր նորա այլ ևս երկու որդիք. բայց Գոհար խաթունին ոչ գոյր որղիք։ 

Յայսմ ամի մեռանէր Պարսից խալիփայն, այն՝ որ նստէր յաթոռն Մահմէտի ի Բաղղատ քաղաք։ 

Յայսմ ամի զօրաժողով արարեալ մեծ կոմսն Փռանգաց Ռօճէրն տէրն Անտիոքայ քաղաքի և գնաց ի վերայ քաղաքին Տաճկաց, ռր կոչի Ազազ, մերձ ի Հալպ քաղաք։ Գայր առ նա իշխանն Հայոց Լևոն՝ որդի Կոստանդէի որդւոյ Ռուբենայ և գայր զօրօք իւրովք ի վերայ այլազգեացն։ Եւ արար Ռօճէրն պատերազմ ի վերայ Ազզուն զաւուրս երեսուն, և ոչ կարէին զղօրսն քաղաքին ի ներքս սՀծել. և զկնի այսորիկ տայր զպատերազմն Ռօճէրն Հայոց զօրացն, կոչեաց զԼևոն և ասէր[Բ. Ե. Տպ. ասէր եթէ.]. «Առ[Բ. Տպ. առ (չիք).] վաղիւն քո զօրօքդ ելցես ի պատերազմ», փորձելով իմն ղզօրսՆ Հայոց։ Ցայնժամ ձայն տուեալ մեծ իշխանն Հայոց ամենայն Հայոց զօրացն, որ էին ի բանակին, և ժողովեցան ամենայն զօրքն Հայ ոց առ քաջ զօրականն Քրիստոսի Լևոն, և նա յորդորէր զամենեսեան մի աո մի։ Եւ առ վաղիւն ելանէին զօրք այլազգեացն ընդդէմ զօրացն Փ ռանղաց. և իշխանն Հայոց Լևոն վաոեալ ունէր ղղօրսն Հայոց ընդդէմ զօրացն Տաճկաց, և ձայն տայր զօրացն, և ի դիմի հարան զօրացն այլազգեացն, ուժգին գոչեաց[Բ. ուժգին գոչեաց (չիք).] որպէս զառիւծ և հանդերձ զօրօքն բախեցալ ի վերայ նոցա և դարձոյց զնոսա ի փախուստ, և սրով ի հետ մինչև ի դուռն քաղաքին կոտորեաց զնոսա և արար զնոսա արգելականս, որ այլ ոչ ելան ընդ դռւռն քաղաքին ի պատերազմ։ Եւ էառ իշխանն Հայոց Լևոն անուն քաջութեան յաւուրն յայնմիկ և գովեցաւ ի մէջ զօրացն Փռանգաց. և յայնմ օրէ սիրեաց Ռօճէրն ղզօրսն Հայոց։ Եւ այսպիսի պատերազմաւս Վւեղէր զքաղաքն Ազազն և սաստիկ պատերազմաւ հալանեցոլցանէր զնոսա և էառ խաղաղութեամբ, և մարդոյ ոչինչ մեղոլցալ, այլ արձակեաց զբնակիչսն խաղաղութեամբ։ Եւ յայնժամ եղև մեծ հակառակոթլ ւն ընդ Խազի ամիրայն և ընդ Ռօճէրն, վասն զի յառաջն էին յոյժ սիրելիք և բարեկամք միմեանց և յայսմ ժամու եղեն թշնամիք, վասն զի Հալպ և Ազազն Խազէի էին ամիրային Թուրքաց՝ որդւոյ Արդուխին. և մռմռայր Խազի ի սրտի իւրում։ 

<milestone unit="section" n="568"/>Իսկ ի հասանել թուականութեանն Հայոց յամս ՇԿԸ զօրաժողով արարեալ ամիրայն Խազի որդի Արղուխին ահագին բազմութիւնս[Ե. Տպ. բազմութեամբ.], վասն զի որպէս զնահապետ էր ի վերայ[Ե. Տպ. ի վերայ Տաճկաց զօրաց.] ազգին Թուրքաց իւրով ազգովն, և վասն այսորիկ ժողովեցան ի կոչ նորա, և յայսմ ամի խաղաց բազում զօրօք ի վերայ Ռօճէրին և Անտիոքայ կոմսին և գայր ի վերայ ազգին Փռանգաց ութսուն հազարով. և այսպիսի բազմութեամբ հասանէր ի դուռն Ուռհայոյ քաղաքին, և զաւուրս չորս կացեալ և ոչ ինչ արարեալ վնաս՝ և անցանէր ընդ Եփրատ գետն, և յրնթացս լինէր իբրև զձի թառանչակուլ[Ե. Տպ. հառանչակուլ.] ն ի բազում րնթացից խաւար հասուցանէր բազում տեղեաց, վասն զի անհոգացեալ կային ամենայն գաւառք Փռանգաց. առեալ բերդըս և ագարակս և վանորայս և կոտորեաց առհասարակ զամենեսեան զձերս և յզտղայս, և եկեալ ի Պզահան[Ե. Տպ. Պզահն.] բանակ հարկանէր։ Իսկ Ռօճէրն կոմսն Անտիոքայ էր այր մեծ և հպարտացեալ, վասն այնորիկ ոչ յառաջապատրաստ եղև պանծացեալ ի զօրութիւն իւր. և յիշեաց նա զամբարտաւանութիւն ազգին իւրոյ և առ ոչինչ համարեալ նա զզօրսն Թուրքաց, զպատրաստութիւն և զհնարս ոչ խորհեցաւ և զզօրն իւր ոչ ժողովեաց միաբան, և յայլ զօրաց Փռանգաց ոչ կոչեաց իւր ի թիկունս, գնաց անմտաբար ի պատերազմ ի վերայ Թուրք զօրացն վեց հարիւր Փռանգ ձիաւորով. կայր և հինգ հարիւր Հայ[Տպ. Հայ (չիք).] ձիաւոր և չորս հարիւր հետևակ և իբրե. զբիւր մի այլ խառնաշաղախ. իսկ զօՐՔ Թուբքացն ամենայն հնարաւորութեամբ պատրաստեալ զինքեանս ի բազում տեղիս դարանակալս կացուցին քմինս։ Այս եղև ի սահմանս քաղաքին^ որ կոչի Բ՝երեպ. և արարին ահաւոր և սաստիկ պատերազմ. և յայնժամ ի բազմութենէ զօրացն Պարսից փակեցան ամենայն զօրք քրիստոնէիցն ի մէջ զօրացն Թուրքաց և ոչ գտանէին ճարակ փախստեան. և առհասարակ խողխողեալ լինէին ի կեր սրոյ ամենայն ազգն հաւատա–ցելոց, և մեծ կոմսն Փռանգաց Ռօճէրն սպանաւ հանդերձ զօրօքն, և սակաւ ինչ էր, որ փրկեցաւ։ Եւ յայնժամ յԵփրատ դետոյն մինչև ի յՈվկիանոս ծովն ասպատակ արարեալ զամենայն աշխարհն և ելից արեամբ և գերութեամբ զամենայն գաւառքն, և ամենայն բանակն Փռանգաց սրով անցան[Տպ. բանակն անկաւ սրով և անցան.]։ Այս եղև յամ սեան Քաղոցի վեց. Վարդավառին բարեկենդանի շաբաթ օր՝ւ։ Եւ յայնժամ ի կիրակէին Վարդավառին հասաւ ի քաղաքն Անտիոք թագաւորն Երուս աղէմ այ Պ աղտինն և արարեալ ժողով զմնացեալ զօրսն Փռանգաց և գնաց ի վերայ թուրք զօրացն և յԱրաց ամսոյ քսան և հինգ և Օգոստոս վեշտասան, և եղև ի իւմբել պատերազմին ի նոյն տեղին և զբազումս կոտորեաց ի թուրք զօրացն, և երկու կողմ անքն դարձան ի փախուստ, և ոչ ոք էր որ յաղթահարեցալ և կամ յաղթեաց, վասն զի զօրք երկոցունց կողմանցն պակասեցան, բայց այլազգեացն պակասեաց յայ նմ աւուր հինգ հազար այր՝ ոչ թէ միայն սրով, այլ ի տօթոյն[Ե. Տպ. հեղձամահ եղեն. Եւ գնացեալ Խազի ի յաշխհարհն իւր (չիք).] հեղձամահ եղեն, և գնացեալ Խազի ի յաշխարհն իւր՝ հարկանելով ի թագաւորէն Փռանգաց. և ամենայն զօրքն Փռանգաց գնացին յաղխարհն իւրեանց, գնաց և թագաւորն Պաղտինն ի քաղաքն իւր յԵրուսաղէմ։ 

Յայսմ ամի մեռանէր թագաւորն Հոռոմոց Ալէքս, այր բարի և իմաստուն և հզօր ընդդէմ պատերազմաց և յոյժ ողորմած ի վերայ հա.–. ւատացելոցն Քրիստոսի, բայց ի վերայ ազգիս Հայոց յոյժ ատեցող երեւեալ։ Սա գործեաց գործ, որ ոչ էր ըստ կամացն Աստուծոյ, հրամայեաց երկրորդ մկրտութիւն առնել և անարգեաց ղնիկիական մկըրտութիլնն և զՔաղկեդոնին հասաատէր զկարգ, և անամաչ զամենայն ազգն Հայոց մկրտէր և ոչ զարհուրէր ի Հոգւոյն սրբոյ, որ լուսաւորեաց զսուրբ մկրտութիւնն, և ոչ յիշեաց զհրամանս սուրբ առաքելոյն Պօղոսի՝[Բ. Ե. Տպ. Պետրոսի.] որ ասէր, եթէ «Որք միանգամ ի Քրիստոս մկրտեցարուք, զՔրիստոս զգեցեալ էք» և այլ թէ «Որ զմի անգամ զմկրտեալն մկրտեն, կրրկնա՜կի զՈրդին Աստուծոյ ի խաչ հանիցեն, սկսեալ ի մեռելոտի գործոց անտի»։ Արդ սա մեռանէր յայսմ ամի, և նստաւ յաթոռ թագաւորութեանն որդի նորա, որ ասի Պերփերօժէն, այր քաշ և պատերազմող և բարուքն հեզ և քաղցր, սա եղեալ բնղունող ազգին Հայոց՝՝ և վերացոյց զցասումն անարժան մկրտութեանն, և[Ե. զոր մկրտութիւնն. Տպ. որ մկրտութիւնն.] զհոգևորն ի բաց տայր մերկանալ, և ղթերակատարն հաստատեաց։ 

Յայսմ ամի թագաւորն Երուսաղէմայ Պաղտին տայր զՈւռհա և զԹլպաշար ի կոմսն ի ճօսլինն և դարձոյց զնա ի քաղաքն յՈւռհա, զոր ի ժամ մահուանն Տանգրէի եհ ան զնա ի տանէ և ի գաւառէ իւրմէ և յափշտակեաց ի ճօսլէն զամենայն երկիրն, զոր ունէր, անիրաւաբար. և բանտարգել արար զայր քաջ և զհզօր և սովալլուկ ունէր զնա ի բանտի, և բռնութեամբ և ուժեղ զօրութեամբ եհան զնա իբրև զարատաւոր և արար զնա հալածական ծառայել օտար աշխարհաց, զոր առաջին թագաւորն Երուսաղէմ այ կոչեաց զնա և մեծաւ պատուով տայր զքաղաքն Տապար ի ճօսլինն և կացոյց զնա տէր այնմ գաւառին։ Եւ նա մեծաւ յաղթութեամբ կայր ընդդէմ թշնամեաց խաչին Քրիստոսի, վասն զի յորժամ մեռաւ Պաղտինն և թագաւորեաց միւս Պաղտինն Տպօրկն, դարձոյց զճօսլինն յՈւռհա և կացուցանէր զնա ընդդէմ Պարսից պատերազմաց, զի էր այր քաջ և հզօր պատերազմող և անուանի յամենայն տունն Փռանգաց և ի քաջութենէ նորա դողայր ամենայն տունն Պարսից է և դարձաւ ի գութ ողորմ ութեան ի վերայ քաղաքին Ուռհայոյ, թողեալ զգազանական բարքն, զոր ունէր յառազա գո յն։ Եւ թագաւորեաց Պաղտինն ի վերայ Անտիոքայ և ամենայն աշխարհին Կիւլիկեցւոց Երուսաղէմ այ և ամենայն աշխարհի նորաճ մինչև յԵգիպտոս։ 

<milestone unit="section" n="569"/>Իսկ ի գալ հասանել թուականութեանն Հայոց ՇԿԹ դարձեալ ղօրաժողով արարեալ Խազի ամիրայն և կազմեալ գունդ զօրաց իւրոց հարիւր երեսուներեք[Բ. Ե. Տպ. հարիւր երեսուն հազար.] հազար և գնայր ի վերայ ազգին Փռանգաց. և արագապէս հասանէր ի դուռն Ուռհայոյ քաղաքին և ելից զօրօք առհասարակ զամենայն դաշտն, կացեալ զաւուրս չորս, ապականեաց զամենայն արտորայսն ի ձեռն անթիւ զօրացն և յարուցեալ անցանէր ի Սրուճ քաղաք, և գաղտաբար անցուցանէր զմեծ մասն զօրացն ընդ Եփրատ գետ, և ի Թլպաշարայ մինչև ի Քեսուն առ հասարակ գերի վարեաց զարս և զկանայս, և կոտորեցին անողորմ սրով զամենայն տղայսն կրակովՀ այրեալ խորովէին անողորմ անթիւ բազմութիւն։ Եւ յորժամ Խազի հանդերձ բազմութեամբն անցանէր րսդ Եփրատ՝ և բազում գեղս մատնեցին ի ձեռս սրոյ, և քահանայք և կրօնաւորք սրով և հրով կատարեցան։ Եւ յայսմ ժամու կոմսն ճօսլինն էր ի սահմանս քաղաքաբերդին Ռապնայ. եկեալ ի Քեսուն և ի Պեհաստանի՝ զօրաժողով արար զզօրսն և ի գալն առաւօտուն զհետ գնաց Թուրքին և անկանէր ի վերայ նոցա, և կոտորեաց ի նոցանէ հազար այր, և դարձաւ Խազի ամիրայն զօրօքն և իշաւ մերձ ի յԱղագն։ Ցայնժամ թագաւորն Երուսաղէմայ հանդերձ ամենայն զօրօքն Փռանգաց հասանէր[Տպ. յարձակէր.] յԱզազն առ ի պատերազմիլ ընդ զօրսն Թուրքաց, և գնաց ճօսլինն զօրօք իւրովք յԱնտիոք և հասանէր առ թագաւորն, և զօրք Թուրքաց և Փռանգաց կային ընդդէմ միմեանց զբազում աւուրս և ոչ արարին պատերազմ, յայնժամ Խազի դարձաւ զօրօքն և գնաց յաշխարհն Մելտնոյ[Բ. Ե. Մերտնայ.], որ կոչի Կարմիան, և թագաւորն դարձաւ յԵրուսաղէմ և ճօսլինն գնաց ի յՈւռհա ի ք-աղաքն իւր։ 

<milestone unit="section" n="570"/>Դարձեալ այս ինչ գործեցալ ի թուականիս Հայոց ՇՀ, ամիրայ ոմն ի յսղշխարհէն Գանձակայ՝ Խազի անուն, այր արիւնահեղ, լիրբ և չար հարամի, և էր սահմանակից աշխարհին Վրաց, և կայր սիրով ի հնազանդութիւն Վրաց թագաւորին Դաւթի[Ե. Տպ. Դաւթի (չիք).]. և յայսմ ամի խորհեցաւ չար խորհուրդս, և առեալ Խազի երիս բիւրս թուրք զօրաց՝ և մտանէր յաշխարհն Վրաց և մասն մի գերի վարեաց և եհան յաշխարհէն Վրաց և գնացեալ բանակ հարկանէր ի տեղի իւր։ Եւ լուեալ զայս Դաւիթ թագաւորն Վրաց՝ և առաքեաց զզօրս Վրաց աշխարհին, եկեալ գաղտ ա՜րար անկանէին ի վերայ թուրք զօրաց, և կոտորեաց ի նոցանէ արս երեսուն հազար և զամենայն կանայս նոցա և զորդիս նոցա և զհօտս անթիւս ոչխարաց նոցա վարէին ի գերութիւն հանդերձ բազում և ան՜համար աւարաւ տարաւ յաշխարհն Վրաց։ Յայնժամ մնացեալքն ի զօրացն Թուրքաց[Բ. Ե. Տպ. Թուրքաց (չիք).] առ սաստիկ վտանգին պատ առեցին զհանդերձս իւրեանց և հող արկանէին զգլխովն[Բ. Ե. Տպ. ի վերայ գլխոց.] իւրեանց և սևազգեստուք և բացաւգլխօք[Ե. Տպ. բացագլխօք.] ճիչկանս լինէին[Տպ. առնէին.] առ սուլտանն իւրեանց ի Գանձակ քաղաքն առ Մելիքն որդին Տափարին և բողոք բարձեալ լալով առաջի նորա զկորուստն իւրեանց, և այլքն հ աս անէին ի գաւառն Արապկաց՝ յաշխ արհն Կարմիանին առ ամիրայն Խազի որդի Արդուխին և սաստկապէս լալովն զկատարած կոըստեանն իւրեանց պատմէին նմա։ Եւ նորա առ զօրո ւթեանն իւրոյ և բարձրավզութեանն հրամայեաց ժողով լինել բազմութիւն զօրաց իւրոց զամենայն ազգն Թուրքաց, ի Յունաց աշխարհէն մինչև յարևելս զամենայն Կարմիան, և արար զհամարս զօրաց իւրոց հարիւր յիսուն հազար և առաքեաց ի հարաւակողմն յաշխարհն բարբարոսաց[Ե. Տպ. Արաբացւոց.] և կոչեաց զհետ իւր զթագաւորն Արապկաց, որ կոչի Սաղա, որդի Տուպայիսին, գայր առ նա տասն հազարաւ, և էր սա այր քաշ և պասւերազմող, և սա գերի վարեաց զԲաղղատ քաղաք և երեք պատերազմ վանեաց սա ընդ Տափարին Պարսից սուլտանին, որ և յաղթեաց և յաղթեցաւէ Եւ Էր սա ազգաւ Ռաւատի և յոյժ հայհոյիչ Մահմետի և ամենայն ազգաց[Ե. Տպ. կարգաց.] նորա. սա բանակեցալ վրանօք ընդ մէջ Եթովպեայ և ընդ Հնդիկս և յայսմու ժամանակիս գայր փեսայանար Խազէ ամիրային Պարսից։ Եւ յայսմ ամի խաղաց Խազի հանդերձ բազմութեամբ զօրօքն և հասանէր յաշխարհն Գանձակայ՝ գնալով ի վերայ աշխարհին Վրաց։ 

Յայնժամ գայր Մելեքն սուլտանն Գանձակայ չորս հարիւր հազար ձի աւորով արանց քաջաց և խաղացին ահ ագին բազմութեամբ և մտանէին յաշխարհն Վրաց ի կողմն Տփխեաց քաղաքին ի լեառն, որ Դեկ որ կոչի։ Եւ լուեալ զայս Գաւիթ Վրաց թագաւորն որդի Բագրատայ՝ որդւոյ Գորգէի և հասանէր ի պատերազմ րնղդէմ թուրք զօրացն քառասուն հազարով կորովեաց և արանց քաջաց և կիրթ պատերազմողաց. ունէր և այլ զօրս ի Խափչախաց թագաւորէն արս տասն և հինգ հազար քաջս և. ընտիրս և յազգէն Ալանաց արս հինգ հարիւր և Փռանգ՝ հարիւր։ Ել յՕգոստոս ամսոյ ԺԳ[Տպ. ԺԵ.] և ի պահոց Աստուածաֆնի հինգշաբաթի օրն եղև սաստիկ պատերազմ ի մէջ երկուց լերանց, որ և յահ ագին ճայթմանէ զօրացն գոչէին լերինքն, և յայնժամ օգնութիւն հասանէր յԱստուծոյ ի վերայ Վրաց զօրացն, և ի խմբել պատերազմին զամենայն զօրսն Թուրքաց դարձուցանէին ի փախուստ։ Եւ յայնմ աւուր եղև սաստիկ և ահաւոր կոտորած զօրացն Թուրքաց, և լցան դիակամբք գետք և ձորք լերանց և ամենայն քարափունք լերանցն ծածկեց ան, և եղև համար կոտորածոյն զօրացն Թուրքաց քառասուն բիւր, և ձերբակալս արարին արս երեսուն հազար, և յերիվարացն և ի զինուցն անկելոց ծածկեցալ ամենայն երեսք դաշտացն, և զաւուրս ութ զհետ վարեցան զօրք Խփչացն և Վրացն մինչև ի սահմանս քաղաքին Անւոյ։ Եւ սուլտանն Պարսից Մելեքն և Խազի դարձան բազում ամօթով յաշխարհն իւրեանց մազապուրծ փախստեամբ[Տպ. քսան հազար չէր մնացեալ.]՝ ի հազարէն հարիւր չէր մնացեալ։ 

Յայսմ ամի էառ թագաւորն Վրաց Դաւիթ զքաղաքն Տփխիս ի Պարսից և արար սաստիկ կոտորածս զքաղաքն և արս հինգ հարիւր սրահանգս ի փայտն հանեալ սատակէր չարաչար։ 

Յայսմ ամի յամ սեանն Օգոստոս անկեալ եղև կրակ յերկնից և այրեաց զաւագ ճեմարանն, որ կայր ի Բաղղատ քաղաքն, զայս ճեմարանս կանգնեալ էր Տուղրիլ սուլտանն Պարսից՝ եղբայրն Աբասլանայ, շինեալ էր զնա զարմանալի և հրաշալի գործարանօք, զի յորժամ նա էառ զաշխարհն Պարսից, զամս քսան մեծ պատերազմ վանեաց ընդ ազգն Պարսից, և ապա, հաւանեցուցանէր զնոսա և տիրեաց ամենայն աշխարհին Պարսից, և յայնժամ գայր ի Իաղդատ քաղաք և հրամայեաց զայն աղօթից տուն կանգնել ազգին Թուրքաց, զի մի մտցեն ազգն Թուրքաց ի յաղօթից տունն Արապկաց. և ի յայսմ ամի անկաւ կրակ և այրեաց զճեմարանն Թուրքաց՝ զպիղծ ժողովարանն նոցա։ 

<milestone unit="section" n="571"/>Դարձեալ ի թուականութեանն Հայոց ՇՀԱ զօրաժողով արարեալ Խազի ասպասալարն Պարսից և գնաց ի վերայ զօրացն Փռանգաց և իշանէր ի Հալպ քաղաք[Տպ. ի վերայ Հալապ քաղաքի.], և անտի գնայր բանակ հարկանէր ի Շիզարն ի Տ աճկաց քաղաքն։ Եւ յայնժամ գայր Պաղտոյնն թագաւորն Երուսա^ղէմայ. և գայր հասանէր առ նա կոմսն սւռհայոյ ճօսլինն, և միաբան գային իշանէին հանդէպ զօրացն Թո ւրքաց. և զամենայն աւուրսն ա՜մառնային ոչ արարին պատերազմ, այլ լուռ ընդդէմ իրերաց կային։ Օամսեանն Սեպտեմբերի առանց պատերազմաց քակեցան երկոքին կողմանքն և դարձան իւրաքանչիւր ի քաղաք իւր. և ամիրայն Խազի մտաւ ի Հալպ, և Պալակ ամիրայն՝ որ էր քուրորդի Խազէի և էր այր քաջ և ժիր պատերազմող, դարձաւ գաղտաբար և գնաց ի գաւառ իւր օանձիթ։ Յայնժամ ճօսլինն և Կալարանն լուեալ զայս՝ ընթանային զօրօք զհետ Պալակֆն և հասան նմա ի գաւառն Ուռհայոյ՝ ի գեղն, որ կոչի Տափթիլ, հարիւր ձիաւորով հասաւ ի վերայ նորա. և. Պալակն իջեալ կայր ութ հարիւր ձիաւորով ի տեղի մի գետ աղնաց և մօրոտ յռյժ շուրջն, և զօրօք իւրովք ամրացեալ կայր ի նմա. և զօրքն Փռանգաց անմտաբար խելս։գարեալ լինէին ի վերայ յարձակեցան և ընդ խորափիտն ոչ կարէին անցանել։ Եւ Պալակն ամենայն զօրօքն կայր րնղդէմ նոցա և նետիւք խոցոտեալ զամենայն երիվարս նոցա և արարին հալածականս զամենայն ղօրսն Փռանգաց. և արարին ձերբակալս զերկու կոմսն Փռանգաց ղճօսլին և զԿալարանն. և կոտորեցին զամենայն Փռանգն և զճօսլին և զԿալարանն երկաթի կապանճօք տարան ի Խարբերգ և եզին անդ ի բանտի և զքսան և հինգ Փռանգն տարան ի Բալու։ Եւ լինէր այս ա մենայն սուգ մեծ ամենայն հաւատացելոցն և կային ահաբեկեալ մեծաւ սասանութեամբ։ Այս եղև ի Ս եպտ եմ բերի ամսոյ ԺԳ օրն։ 

Յայսմ աւուր[Ե. աւուրքս.] մեռանէր մեծ ամիրայն Խազի որդի Արդուխին և տայր զամենայն աշխարհն իւր ի քուրորդին իւր ի Պալակ ամիրայն՝ և յանձն արարեալ զտուն և զորդիս իւր ի Պալակն զՍուլիման և զՏումրտաշն. և բերին դագաղօք զԽազի ի Հալպայ ի Խառան և անտի տարեալ թաղեցին զնա ի Մուփարկին ի քաղաքն իւր^ և Պալակ ամիրայն տիրեաց բազում գաւառաց։ 

<milestone unit="section" n="572"/>Դարձեալ ի թուականութեանն Հայոց ի յամի ՇՀԲ զօրաժողով արարեալ թագաւորն Երուսաղէմի Պաղտինն և յուզէր պատերազմ ընդ Պալակ ամիրային վասն երկու իշխանկացն Փռանգաց, զոր արկեալ էր ի բանտին՝ զճօսլինն և զԿալարանն։ եւ հասանէր թագաւորն ամենայն զօրօքն Փռանգաց ի Ռապան քաղաք, և Պալակն յառաջագոյն եկեալ էր մերձ ի յայնմ գաւառին, զի զերկիրն արասցէ աւար և գերութիւնն և զմիմեանս ոչ գիտելով երկոցունց կողմանցն, և եկեալ թագաւորն սակաւ զօրօքն ի Շնշէոյ կանդարան և անցեալ գետովն ի վեր կամէր իջանել[Տպ. ելանել.] ի տեղին, որ ասի Շնշրիկ, և Պալակն բազում զօրօք կայր մերձ ի քմին, յորժամ հարին զվրան թագաւորին, և թագաւորն կամէր որսալ պազայովն[Ե. բազայովն. Տպ. բազէովն.]. և Պալակն յանկասկած յարձակեցաւ ի վերայ իւր ամենայն զօրօքն և արար կոտորածս արս հզօրս[Ե. Տպ. սաստիկ հզօրս.] և կալալ զթագաւորն Երուսաղէմի և ղքուրորղի թագաւորին, այս եղև յամսեանն ի Հոռի, զկնի չորս աւուր անցանելոյ սուրբ Զատկին։ Եւ տարաւ Պալակն զթա–գՎւորն ի դուռն Կառկառայ, և նա տայր զԿառկառ ի ձեռս Պալակին–. և տարան զթագաւորն և զքուրորդին իւր ի Խարբերդ և երկաթի կապանօք եդին ի խոր բանտին, ուր եղեալ կայր ճօսլին և Կալարանն։ 

Յայսմ ամի զկնի հինգ ամսոց, որ այս գործեցաւ եղև զարմանալի ինչ. վասն զի յաղագս այսորիկ եղև կատարած կոըստեանս. յարուցեալ միաբան[Բ. Ե. Տպ. միաբանեցան.] արք հնգետասանք ի յամուր բերդին Պահեսնոյ և խորհեցան խորհուրդս քաշաց և կատարեցին զգործ անմահից, յարուցեալ արանցս այսոցիկ գնան ի Յանձիթ գաւառն և յաղու ունէին զամուր բերդն Խարբերդու, ուր կայր յարգելանոցի թագաւորն Փռանգաց և ճօսլինն և Կալարանն. և տեսին զպահապանս բերդին սակաւս և կային յանհոգս, գնացին ի դուռն գծուծ կերպարանօք և իբրև զդատաստանաւորք, կայր և այլ ոք բանատու ի ներքս ի բերդն, և զկնի սակաւ մի ժամու դիմեցին և մտին[Ե. Տպ. ի բերդն.] ի ներքս և քաջապէս շանացեալ ի բանտն սպանին զորս ի դուռն գտին և փակեցին զդուռն և մեծաւ աղաղակաւ հաս անէին ի բերդն, ուր էր թագաւորն արգելած և ճօսլինն և Կալարանն և այլ իշխանքն, և հանին զնոսա ի բանտէն մեծաւ ուրախութեամբ, և զայլս ոմանս զօրս բազումս հանին ի կապանաց արք և կանայք, և ոմանք ի տեղացեացն մտին ի բանտն ւէասն փրկութեան թագաւորին և ճօսլընին և այլոց կալանաւորացն, և ելեալ թագաւորն և ամենայն բանտարգեալքն և առին զբերդն և տիրեցին ամենայն տանն Պալակին։ Եւ իբրև լուան զայս զօրք այլազգեացն, որք էին ի գաւառին, փախեան ի յայլ աշխարհս, և զմիւս այլ գիշերի[Բ. և ի միւս այլ գիշերն.] ի չորեքշաբաթ լուսանալն ելեալ ճօսլին և հետևակ մի ընդ նմա և գաղտաբար գնացին ի Քեսուն և անտի գնացին յԱնտիոք, զի զօրաժողով արասցէ և գայցէ յօգնութիւն թագաւորին և այլոց կալանաւորացն։ Եւ էր յայսմ ժամու, զօրապետ Փռանդաց զօրացն կոմսն ճօփրէ, որ էր այր քաշ և հզօր և հաւատովն հալասւացեալ առաւել քան զառաւել, և սա մեծաջան աշխատութեամբ պահէր ի Թուրքաց զամենայն գաւառն Փռանգաց, զԵրուսաղէմ և զԱնտիոք և ղՕսւհա և ամենայն հնարաւորութեամբ արիաբար կացեալ։ Իսկ յորժամ այս գործեցաւ էր ամ իր այն Թուրքաց Պալակն ի Հւսլպ քաղաք. և յորժամ լուաւ զայս ամենայն, եթէ հնարաւորութեամբ առին ղԽարբերդ, յարուցեալ որպէս զարծուի և յաւուրս հնգետասան անդր հասանէր և յարուցանէր սաստիկ պատերազմ ի վերայ բերդին, և կանգնեալ մքնայ և ւիորեալ րնկեցին զբուրգն մեծ ամրոցին[Տպ. ամիրային.] և այնու ահաբեկեաց զնոսա, և ահիւ մեծաւ ելեալ կոմսն Կալարանն առ Պալակն՝ և տայր զտարբերդ ի ձեռս նորա։ Եւ յայնմ աւուր կոտորեաց Պալակն զամենայն կալանաւորսն ոգիք իբրև վաթսուն և հինգ և կանայս ութսուն դեղեցիկս ձդեալ ընդ բարձրութիւն բերդին ի վայր, և դարձեալ մեծաւ սըրտմ ըտութեամբ երկաթի կապանօք դնէր զթագաւորն ի բանտի և ղԿալարանն և զքուրորդին թագաւորին։ Եւ գայր ճօսլինն զօրօք Փռան դաց ի յօգնութիւն, և յորժամ լուան զայս ճօսլինն և ճօվւբի, վիրաւորե ալ լինէին յոյժ և դարձան լի տրտմութեամբ գնացին ի գաւառն իւրեանց. և թագաւորն[Տպ. թագաւորն և Գալէրանն և քուրորդին թագաւորին մնացին ի բանտին.] մնաց ի բանտին և Կալարանն և քուրորդին։ 

Յայսմ ամի եղև պատերազմ թռչնոց ի գաւառն Մելտենւոյ, ժողովեցան արագիլք և կռունկք և արօսք և կռուեցան ընդ միմեանս. և կըռունկն յաղթեաց արագիլին որ բնաջինջ արար զնոսա, և ուր ուրեք մնաց[Բ. Ե. Տպ. մնացին.]։ 

Յայսմ ամի մեռաւ մեծ իմաստասէրն Հայոց Պօղոս վարդապետն. սա երևեալ այր հրաշալի, տեղեակ հին և նոր կտակարանացն[Ե. Տպ. կտակարանացն Աստուծոյ. սա հասեեալ շնորհացն.], առաջին սուրբ վարդապետաց, երկրորդ լուսաւորիչ երևեալ տանս Հայոց և վէմ աղամանդեայ ընդղէմ հերձուածողաց և յոյժ ախոյեան լեալ ուղղափառաց և անպատկառելի վարուք կացեալ ի կեանս իւր ընդդէմ հերետիկոսացն. և սա, ի Տարօն գաւառէն, յայսմ ամի մեռանէր և թաղեցաւ ի վանսն կազարու մերձ ի Սասուն։ 

Յայսմ ամի Դալիթ Վրաց թագաւորն կոտորեաց ի Պարսից[Ե. Տպ. ի զօրացն Պարսից.] վեց բիւրըս. վասն զի եկեալ սուլտանն Ւանձակայ բազում զօրօք ի վերայ Կուռ գետոյ կամուրջ կապեաց նաւերով և արս վաթսուն հազար անցուցանէր յերկիրն Ափխզաց, և լուեալ թագաւորին Վրաց, առաքեաց զզօրս և գկարմ ունջն փլոյց և զամենայն ղօրսն, զոր անցոյց[Ե. Տպ. որ անցան.], առհասարակ կոտորեաց, և գնաց սուլտանն փախստական ի Պարսիկս և մտաւ յԱւզկան քաղաք առ հօրեղբայրն իւր։ 

Իսկ այս թագաւորս Գաւիթ էր քաջ հզօր ընդղէմ Պարսից պատեբազմաց» սա բազում անգամ յաղթեաց զօրացն այլազգեաց և բեկ-եաց զամենայն զօրութիւնս նոցա և բազում և անուանի գաւառս էառ ի Պարսից սրով և բռնութեամբ, էառ զՏփխիս և զԴամանիս[Ե. Տպ. Դմնաիս.] քաղաք և էառ զՇռուան և զՇաքի և զՇամքար, էառ և այլ բազում գաւառք։ Եւ էր Դաւիթ արքայ սուրբ[Ե. Տպ. այր սուրբ.] և առաքինի, զարդարեալ ամենայն ասաուածպաղւոութեամբ և բարի արդարութեամբ, և սա երևեցաւ րնղունող և սիրող ազգին Հայոց։ Առ սա ժողովեցան մնացեալ զօրքն Հայոց, և սա շինեաց քաղաք Հայոց յաշխարհն Վրաց և հասաատեաց եկեղեցիս և վանորայս բազումս, և անուանեաց զանուն քաղաքին Գօռա, և ունէր մեծաւ ուրախութեամբ և ցնծութեամբ զամենայն ազգն Հայոց։ Կայր և հարազատ որդի մի թագաւորին Գաւթի, որում անուն ասէին Դեմետրէ, ի Հայ կնոջէ, և եղբօր թագաւորին ասէին Թօտօրմէ[Բ. Թօպօրէ.]։ 

<milestone unit="section" n="573"/>Դարձեալ ի թուականութեանն Հայոց ՇՀԳ զօրաժողով արարեալ ամիրայն Պալակն գնաց ի վերայ զօրացն Փռանգաց և հասանէր ի Հալպ քաղաք և զկնի սակաւ աւուրց գայր ի մերայ քաղաքին Տաճկաց, որ ասի Մնբէճ, և կանգնեալ բաբանս ի վերայ կլային և սաստիկ պատերազմաւ արկանէր[Տպ. հարկանէր.] զբնակիչսն ի մեծ նեղութիւն։ Եւ յայնժամ ամիրայն, որ ի կլայն կայր, ձայն օգնութեան հասուցանէր առ կոմսն Փռանգաց ճօսլինն և ճօփրէ հասանել իւր յօգնութիւն և խոստանայր տալ զքաղաքն ի ճօսլինն. և նորա ժողովեալ զմնացեալ ղօրսն Փռանգաց՝ և հասանէին առ նա երկու կոմսն. գայր և Սահի կոմսն Տլքոյ, Անթափայ և Ռապանայ. և լուեալ զայս Պալակն, յարձակեցաւ ընդդէմ նոցա ի պատերազմ մօտ ի Մնբէճ քաղաք, և եղն. սաստիկ պատերազմ, զի զօրք այլազգեացն բազում էին, և Փռանգացն սակաւ, բայց յաղթեաց Փռանգաց զօրքն՝ Թուրքաց և զմի կողմն ի փախուստ դարձուցին, և ւձօսլհնն կոտորելով տանէր զմիւս կողմն թուրք զօրացն, և միւս այլ կողմն փակեաց կոմսն Մա րաշայ, և այլ բազում արս քաջս և հեծելօքն[Ե. Տպ. զհեծելաւագն.] զՃօսլնին կոտորեցին և սրով մարտիրոսական հանղիսիւ։ Եւ յորժամ լուաւ զայս ճօսլինն, դարձաւ փախստական և օթեցաւ[Ե. աղթեցաւ. Տպ. յաղթեցաւ.] ի տեղի պատերազմին և ի վաղիւն եմուտ ի Թլպաշար քաղաքն իւր։ Եւ յայսմ աւուր կոտորեցան բազում իշխանք յազգէն Փռանգաց. և էր օրն այն ահեղ և մեծ ի վերայ հաւատացելոցն, այս եղև յամ սեան ի Սահմի տասն և ի Մայիս ամսոյ չորս։ Յայնժամ դարձաւ Պալակն մեծաւ յաղթութեամբ և իջաւ ի վերայ քաղաքին Մնբէճայ. և ձայն պատերազմի տուեալ զօրացն՝ և ի բազում Ուրախութենէն ի բաց հանէր զերկաթակապ զգեստն իւր» և յայնժամ ի կլայէն արևապաոտ ոմն արձակեաց զնետ իւր և հարկանէր զնա ի հեծուկն ի խոց մահու. և նա ձայն տուեալ Տումր~Տաշին, որդւոյ Խազէի, և զամենայն իշխանութիւնն իւր և զգաւառն իւր նմա յանձն արարեալ և ինքն ի նոյն ժամայն սատակեալ լինէր։ Եւ լուեալ զայս՝ ցրուեցան զօրք նորա, և եղև կորուստ նորա ուրախութիւն ամենայն աշխարհին Փռանգաց, բայց իւր գաւառացն ահեղ սուգ և տրտմութիւն եղև և կորուստ առհասարակ, վասն զի ողորմած էր ի վերայ ազգին Հայոց, որք էին ընդ ձեռամբ նորա։ 

Յայսմ աւուր էր թագաւորն և Կալարանն և թագաւորին քուրորդին ի Հալպ քաղաք, յայնժամ կոմսն ճօսլին և թագուհին արարին դաշինս ընդ Տումր-Տաշն գնել զթագաւորն, և տան պատանդ զդուստր թագաւորին և զորդի ճօսլնին և այլ տասն և հինգ պատանդս ընդ հարիւր հազար դահեկանի։ Եւ յամսեան Սեպտեմբերի ելեալ թագաւորն Պաղտինն ի ծառայութենէ Թուրքաց[Ե. Տպ. այլազգեաց.] և եկեալ յԱնտիոք քաղաք, և եղև ուրախութիւն յաւուր յայնմիկ ամենայն հաւատացելոցն Քրիստոսի։ Րսկ կոմսն Կալարանն և քուրորդին թագաւորին մնացին առ Տումր-Տաշն և անդ սպանան։ Եւ արդ այս երկրորդ գերութիւնս՝ որ աշխատութեամբ[Բ. Ե. աշխատանօք.] Ճօսլնին ելեալ եղև Պաղտինն ի գերութենէն։ 

Յայսմ ամի առաւ Կառկառ ի Թուրքաց օգնականութեամբ Աստուծոյ, վասն զի Միխայլ իշխանն տէրն Կառկռայ՝ որդի Կոստանդեայ, ժողովեաց արս յիսուն և կացեալ ի վերայ մեծաւ աշխատութեամբ և նեղեաց զԹուրքն, որ ի բերդն էր. և ոչ գտաւ ոք օգնական բերդին, և անճարեալ գային ի հաւանութիւն և տան զԿառկառ ի Միխայլն. և այսպիսի օրինակաւս և հնարաւորութեամբն առին զՊեպուլաւ[Բ. զՊեպուաւ. Տպ. զՊեպուայ.] բերդն ի Թուրքաց, և եղև ուրախութիւն հաւատացելոցն Քրիստոսի։ 

Յայսմ թուականութեանս Դաւիթ Վրաց թագաւորն արար դարձեալ սաստիկ կոտորածս ղղօրսն Պարսից իբրև երկու բիւրս և էառ զթագաւորաբնակ քաղաքն Հայոց զԱնի և ղորդիսն Մանուչէի հանե ալ ի յԱնւոյ և տարաւ ի Տւիխիս. և ազատեցալ ի ծառայութենէ թագաւորաբնակ քաղաքն Անի, որ կացեալ էր ի ծառայութիւն զամս վաթսուն, և զհրաշափառ և զմեծ եկեղեցին Անւոյ զսուրբ Կաթուղիկէն, զոր մսքիթ էին արարեալ, ժողովեաց զեպիսկոպոս ունսն և զքահանայս և զկրօնաւորս Հայոց աշխարհին, և օրհնեաց զսուրբ Կաթուղիկէն մեծաւ հանդիսիլ. և եղև ուրախութիւն ամենայն տանն Հայոց, զի տեսին ազատեալ զսուրբ Կաթուղիկէն ի ծառա յո ւթենէ։ 

Յայսմ ամի գայր տուկ մի բազում զօրօք ի Փռանգաց և իշեալ բանակաւ ի վերայ քաղաքին, որ կոչի Սուր, յեզր Ովկիանոսի ծովուն. և կացեալ ի վերայ նորա բազում աւուրս՝ և սաստիկ պատերազմաւ. ի նեղ արկանէր զքաղաքն զՍուր՝ և նաւօք պատեաց զծովն շուրչանա՜ կաւ և բազում զօրօք զցամաքն կալեալ ունէր և վ/ակեալ էր յամենայն կողմանց։ Եւ կանգնեաց փայտէ բերգս ընդդէմ քաղաքին և բաբանս և փիլիպանս եղեալ կայր ընդգէմ պարսպին, և այսպիսի օրինակաւս վտանդեաց զքաղաքն զբազում աւուրս, սովով և պատերազմաւ նեղեաց զքաղաքն զՍուր։ Եւ յայնժամ անճարեալ լինէին քաղաքացիքն և գային ի Հաւանութիւն, և երդումն առեալ ի զօրագլխէն Փռանգաց՝ տան ղքաոառս Սուր հ տուկն և քաղաքացիքն ելեալ գնացին ի Դմիշկ. և զկնի սակաւ աւուրց տան զքաղաքն Սուր գերեզմանին Քրիստոսի, և դարձաւ տուկն զօրօք իւրովք ի յաշխարհն Փռանգաց։ 

Յայսմ ամի զօրաժողով արար թագաւորն Երուսաղէմի Պաղտինն և ճօսլինն զամենայն զօրս Փռանգաց և գնաց[Բ. Ե. Տպ. գան.] ի վերայ քաղաքին Հալպայ։ ւ՜այր յայնժամ առ ճօսլին թագաւորն Արաբկաց Սալէ՝ որդին Տուպայիսին, որ փեսայացաւ Խազէի. կապեաց սէր ընդ ճօսլինն և միաբանեցաւ ընդ նմա և զօրօք իւրովք գայր յօգնութիւն ճօսլնին։ Եկն առ ճօսլինն թոռն Ղդուշ սուլտանին և սուլտանն Մելտենւոյ որդին ԽլիճԱսլանայ, և եղև մեծ հանդէս ի վերայ քաղաքին Հալպայ. և արկին զքաղաքն ի մեծ նեղութիւն սովով և պատերազմ ալ զբազում աւուրն։ Ցայնժամ հասուցանէին քաղաքացիքն առ ասպասալարն Բուրսուխն ի Մօսլ քաղաք՝ գալ օգնել նոցա։ Եւ նա ժողով արարեալ բազում զօրաց և զկնի վեց ամաց[Ե. Տպ. ամսոյ.] հասանէր ի Հալպ քաղաք, և ի բաց վարեաց ղզօրսն Փռանգաց, և զերծաւ Հալպ. և գնացին զօրքն Փռանգաց իւրաքանչիւր ի տուն իւր անվնաս։ Եւ թագաւորն Արաբկաց գնաց և արար ասպատակ զՄօսլ և զամենայն երկիրն Բուրսուխին. և Բուրսուխն կացեալ ի Հալպ սակաւ աւուրս և գնաց ի Ռմիշկ, արար միաբանութիւն ընդ Տուղ-Տիկին ամիրային Դմշկայ։ 

Յայսմ ամի գայր ի վերայ Մելտենւոյ Խազի ամիրայն Սևաստոյ՝ որդի Ռամիշմանին, և սաստիկ պատերազմաւ խսարեաց զքաղաքն մեծ նեղութեամբ և կացեալ ի վերայ քաղաքին զամիսս վեց, մինչև ի սաս՜տիկ սովոյն նեղեցալ քաղաքն, և ի բազմանալ սովոյն բազումք մեռան, զի վարէին ա՝զխարհն զքաղաքացիքն ի դուրս ի բանակն առ ի չգոյէ կերակուր[Տպ. կերակրոյ.]. և անճարեալ քաղաքն ի մեծ վտանգէն՝ տան զքաղաքն ի Խազի, և կինն Խլիճ-Ասլանայ տէրն քաղաքին ելեալ գնայր ի Մշարն։ 

<milestone unit="section" n="574"/>Իսկ ի թուականութեանն Հայոց ՇՀԴ գայր բազում ղօր՝օք ասպասալարն Պարսից Բուրսուխն և Տուղ-Տիկին և քառասուն հազար այր զօրացն ընդ նոսա, որք ընտրեալք էին յամենայն զօրացն[Բ. տանէն Պարսից. Ե. Տպ. տանն Պարսից.] Պարսից, և գայր մեծաւ զօրութեամբ և իջանէր ի վերայ ամուր բերդին Փռանգաց՝ որ կոչի Ազազ, և արար սաստիկ պատերազմ ի վերայ նորա, և ամենայն զօրութեամբ իւրով խրոխտանայր[Բ. խոստանայր.] առնուլ զնա. և կոխեաց արհամարհելով զզօրութիւն Փռանգաց և կանգնեաց երկոտասան բաբանս ընդդէմ նորա, և փորեալ ընկեցին զերկու պարիսպ նորա, և կայր Ազազն ի մեծ վտանգի, և եղեն յուսահատեալք պահապանքն, որ կային ի նմա։ Իսկ յորժամ լուաւ զայս թագաւորն Երուսաղէմ այ՝ թէ դարձաւ Բուրսուխն ի Հալպ, յարուցեալ վաղվաղակի և գայր յԱնտիոք, և ձայն տուեալ զօրացն Փռանգաց՝ գնաց կոմսն ճօսլինն մեծաւ յօժարութեամբ առ թագաւորն, գայր և կոմսն Տրապօլսոյ որդին Անճլին և Մահի կոմսն Տլքոյ, և եղև հանդէս զօրացն Փռանգաց հազար և երեք հարիւր ձիաւորաց, կայր և ի Հայոցն հինգ հարիւր, և հետևակ զօրք չորս հազար. և գայր թագաւորն Երուսաղէմայ և իշանէր ի Կուրիս։ Եւ լուեալ զայս ասպասալարն Պարսից՝ իյլեցաւ զօրօքն և իջաւ մօտ[Տպ. մերձ.] ի Հալպ։ Յայնժամ զօրքն Փռանգաց թողին զամենայն ծանրոցն իւրեանց ի Կուրիս և ա՜մեն այն պատրաստութեամբ գնացին յԱզազն և տեսին ի հիմանց փէեալ և աւերեալ զԱզազն. և մերձ էին ի յառնուլ զնա, յայնժամ դարձան զօրքն Պարսից ի վերայ զօրացն Փռանգաց և պատեալ զնոսա զաւուրս երիս, մեծաւ նեղութեամ բ կային ի մեծ[Տպ. վտանգի և տագնապի.] տագնապ ոչինչ ճաշակելով նոցա և ի սաստիկ նեղութենէն զյոյսն իւրեանց ի մահ եղին և առհասարակ յուսահատեցան ի կենացս. և զօրքն Թուրքաց գոռային խրոխտալով ի վերայ նոցա և շրջապատեալ զնոսա և բարձրաձայն աղաղակաւ և որպէս զարծուի, որ յերամս աղաւնեաց խոյանայ, այնպէս զօրք այլազգեացն ղիմէին առհասարակ ի վերայ Փռանգ զօրացն, և յամենայն կողմանց անճարեալ կային զօրք քրիստոնէիցն և ահաբեկեալ մահու ցանկանային և մինչև ի վերջին շունչն ժամանէին[Բ. Ե. Տպ. հասեալ ժամանէին.]։ Եւ մինչդեռ յայս տարակուսանս հասեալ կային, խորհուրդ իմն բարւոյ խորհեցաւ թագաւորն և ասէր ցիշխանսն զօրաց իւրոց. «Եկայք դարձցուք դիմօք ի Թերեպն, կարծիս տացուք Թուրքաց զօրացն, եթէ ի փախուստ դարձան[Տպ. դարձաք.], զի, որք ի դարանի կան, յարուցեալ լինիցին զհետ մեր և մեք յայնժամ դարձցուք ի վերայ նոցա ի պատերազմ և տեսցուք, եթէ զի նչ արասցէ ընդ մեզ Քրիստոս»։ Եւ պատուէր ,տայր որոց ԷԻս ի բերդն Ազազն և ասէր, թէ «Յորժամ միաբանին զհետ մեր, դուք մեզ նշան մխոյ արարէք ի վերայ բերդիդ», և. թագաւորն խլեցաւ ամենայն զօրօքն ի Թերեպն։ Եւ գիտացեալ Բուրսախն ասպասալարն, եթէ փախստական գնայ, ձայն տուեալ ամենայն զօրացն՝ միաբան՝ և զՀեքո ընթացեալք գային որպէս զգայլսզհետոչխ.արաց^ե։դիմէինի վերայ, մ,եծա,ւ ,թղաէզպկաւ և ահագին հանգիսիւ և գոչմամբ ձայնիւ զհետ Փռանգաց զօրացն վարկին։ Ել իբրև գնացին մղոնս երկուս, միաբանեցան զօրքն այլազգեացն զհետ զօրացն քրիստոնէիցն, և յայնժամ արարին յԱզազն ղնրշան մխոյն և տեսեալ թագաւորն Երուսաղէմայ և ամենայն զօրագլուխքրն, ձայն օգնականութեան առ Աստուած աղաղակեցին՝ և լալով և ողբալով զկրծից[Տպ. զկսկիծ.] հարեալ ի վեր յերկինս առ Աստուած աղս/չանս առաքէին, զի հասցէ յօգնութիւն սակաւ հօտին իւրոյ։ Ցայնժամ հրամ այեաց թագաւորն հնչեցուցանել զփող պատերազմին, և միաբան զօրքն քրիստոնէից դիմեցին ի վերայ այլազգեացն՝ և զԱստուած օգնական կալեալ, քաջապէս ջան[Տպ. քաջաջան եդեալ.] եդեալ։ Եւ լուաւ Տէր աղաչանաց[Տպ. աղօթից.] նոցա, և մեծաւ սրամրտութեամբ դարձուցին զԹուրքն ի փախուստ, և յայնժամ սուր ի գործ արկեալ զօրք հաւատացելոցն և ընդ ամենայն երեսս դաշտացն ցիր և ցան հանին զնոսա, և կոմսն ճօսլին մեծաւ զայրացմամբ գազանաբար իբրև զառիւծ, որ մռնչէ զհետ եզանց, այսպէս և սա վարէր զհետ զօրացն այլազգեացն և յագեցաւ արեամբ անհաւատիցն, նոյնպէս և թագաւորն և ամենայն զօրքն Քրիստոսի վարեցան զհետ անօբինացն և կոտորեցին յանխնայ մինչև ի Հալպ քաղաք, և եղև համար կոտորաւծոց եօթն[Բ. Ե. Տպ. հինգ.] հազար։ Եւ գնացին ասպասալարն Պարսից և Տուղ-Տիկին լի ամօթով, վասն զի հնգետասան ամիրայք ի պատերազմին կորուսեալ եղև. և դարձան զօրքն քրիստոնէից մեծաւ ուրախութեամբ և անհամար աւարաւ, և եղև օրն այն օր ուրախութեան ամենայն[Բ. Ե. ի վերայ ամենայն.] հաւատացելոցն Քրիստոսի, այս եղև յամ սեանն ի Տրէի քսան և չորս, յաւուր հինգշաբաթու։ Եւ ղկսի աւուրց ինչ առեալ Բուրսուխն զդուստրն թագաւորին և զորդին ճօսլնին և տարեալ եղ ի Խլադ-ճապար և ինքն գնաց ի Մօսլ. և յետ տարւոյ մի սպանաւ յազգէն իւրմէ, որք ասէին ճաճիք. աղօթաւորի կերպիւ լեալ մտանէին ի տունն նորա և դանակով սպանանէին զնա. յայնժամ պաշտօնեայք նորա սատակէին զնոսա և այլ ևս ի քաղաքէն զորս գտին այնպիսի կերպարանով՝ սատակեցին արս ութսուն։ 

Ի յայսմ ամի զօրաժողով արարեալ զօրագլուխն Պարսից անթիւ բազմութիւնս, ամիրայն արևելից, որ ասի Աբրաիմ որդի Աուլիմ անայ և ամիրայն Տանձթայ, որ ասի Տաւութ որդի Աուգմանայ՝ որդւոյ Արդուխին, և այլ բազում ամիրայք խաղացին բազում զօրօք և գնացին յաշխարհն Վրաց։ Եւ հասեալ ի վերայ նոցա Վրաց արքային՝ և սաստիկ կոտորածով դարձուցանէր զնոսա ի փախուստ և կոտորեաց զնոսա առաւել քան զառաջինն և զաւուրս հինգ զհետ վաբեաց և արեամբ ելփց զդաշտն և զլերինս, և ի դիականցն անկելոց հատեցաւ ամենայն երկիր։ 

Յայսմ ամի մեռանէր բարեպաշտ սուրբ թագալարն Գաւիթ Վրաց ահխաբհին, և նստուցանեն յաթոռ նորա զորդի իւր զ Ւեմետրէ, զայր քաշ և աստուածասէր, նմանեաւ հօր իւրոյ Դալթի ամենայն գործովք բարեաց, սա դարձոյց ղորդիսն Մանուչէի ի քաղաքն Անի և բազում երդմամբ արարեալ զնոսա իւր ծառայս և հնազանդս զամենայն աւուրս կենաց իւրեանց և տայր զԱնի ի նոսա, զի բազում նեղութիւն կրեաց Անի ի զօրացն Պ արսից, յորժամ մեռաւ Դալիթ, և այլ հողք պատերազմաց և գաւառաց անկաւ ի վերայ Դեմետրէի Վրաց արքային, որ էր ի Հայ կնոջէն, իսկ որդիքն Մանուչէի արարին սաստիկ երդումն, վասն զի սուրբ Կաթուղիկէն, որ էր յԱնի, հանապազ Հայոց կայցէ[Բ. Տպ. կացցէ.] և մի մտցէ ի նա Տաճիկ և այլ Մսիման ազգ։ 

<milestone unit="section" n="575"/>Դարձեալ ի թուականութեանն Հայոց ՇՀԵ գայր ի Փռանգաց որդին Պեմնդին՝ որդւոյ Ռօպերթայ, որ զանուն հօրն ունէր Պեմունդ. յայսմ ամի գայր զօրօք ի քաղաքն յԱնտիոք և առնու իւր կին զդուստր թագաւորին Երուսաղէմ այ, և. խոստանայ թագաւորն զթագաւորական աթոռն տալ նմա զկնի մահուանն իւրոյ, տայր և զԱնտիոք թագաւորն ի Պեմունղն և զամենայն աշխարհն Կիլիկեցւոց։ Եւ յայնժամ Պեմունղն որդի Պեմնդին բռնութեամբ և ուժգին զօրութեամբ արար իւր հաւան և հնազանդ զամենայն ազղն Փռանգաց, ղկոմսն Ուռհայոյ ղճօսլինն արաւ հաւան և հնազանդ, նոյնպէս և զորդի Զնճլին, և ինքն էր մանուկ Մարմնով ամաց քսանից, առանց մորուաց, այր քաջ և հզօր պատերազմող, բարձրահասակ[Տպ. բարձրահայեաց.] և առիւծադէմ և սոսկ խարտէշ, և բազում հօր որդիք և մեծազգիք եկին զհետ նորա ի Հռովմայ։ 

<milestone unit="section" n="576"/>Իսկ ի թուականութեանն Հայոց ՇՀԶ մեռանէր սուրբ վարդապետն Հայոց, որ ասի Կիւրոս, նմանեալ առաջին սրբոցն, ուսեալ զամենայն կտակագիրսն Աստուծոյ և ամենայն խորին քննութեամբ հասու եղեալ, լիապէս հասեալ ի վերայ հին և նոր կտակարանացն Աստուծոյ, րնկերակից Գէորղայ վարդապետին, որ ասի Մեղրիկ, սա մեռաւ և թաղեցաւ ի վանքն, որ կոչի Դրազարկ, և կոչեցաւ վանքն այն Գերեզմանատունք սուրբ վարդապետացն, վասն զի անդ թաղեցաւ սուրբ վարդապետն Հայոց, որ ասի Մեղրիկ, որ ժողովեաց անդ զամենայն դասս ճգնաւորացն Քրիստոսի և հաստատեաց անդ կարգ և կրօնք զառաջին սրբոց հարցն։ 

<milestone unit="section" n="577"/>Դարձեալ ի թուականութեանն Հայոց յամի ՇՀԷ գայր ամիրայն ասպասալարն Պարսից, որ ասի Զանդի, որդի Աղ-Սնգուրին, այն՝ ոբ յառաջն ունէր զՀալպ քաղաք, սա գայ իջանէ զօրօք ի սահմանս Ուռհայոյ և հաստատեաց սէր ընդ կոմսն Փռանգաց ընդ ճօսլինն և անվնաս գնաց ի Հալպ քաղաք, և խնդրէր սէր և խաղաղութիւն առնել ընդ մեծ կոմսն Փռանգաց ընդ Պեմունդն ընդ տէրն Անտիոքայ և միջնորդս կացուցանել ղճօսլինն, և կացեալ զաւուրս ինչ, գնաց ամենայն զօրօք ի Դմիշկ, զի մեռեալ էր ամիրայն Դմշկայ, որ ասի Տուղ-Տիկին, և ունէր զքաղաքն որդին նորա։ 

Յայսմ ամի մեռաւ Պարսից սուլտանն, որ կոչէր Մահմուտ որդի Տափարին, և նստաւ յաթոռ նորա եղբայր նորա, որ կոչէր Մելեք, այն՝ որ յառաջ նստեալ էր ի Գանձակ, զոր կոտորեաց Դաւիթ թագաւորն Վրաց և արար զնա փախստական ի Պարսիկս։ 

<milestone unit="section" n="585"/>Յամս[Տպ. յայսմ.] շրջագայութեան աումարիս Հայոց ՇՋԵ եկն Մահմատ սուլտանն, որդի Ամ ր-Խազէի՝ որդւոյ Դամիշմանին, սա եկեալ բազում զօրօք յւՎշխարհն Մարաշայ և եկեալ իջաւ ի վերայ Քեսուն քաղաքի և այրեաց զշէնս գեզիցն և վանորէիցն ի ժամանակս կթոց այգեստանեացնէ և նստեալ աւուրս վեց ի վերայ քաղաքին, ո չ պատնէշ կանգնեալ կամ մեքենայս, և ո չ նետաձիգ եղեալ, այլ լռելեայն նստեալ, հատանելով զջուր գետոյն և կոտորելով զբուրաստանսն՝ այսր անդր ասպատակ ունելով և զառ և զաւար[Տպ. զկապուտ.] յինքեանս կուտելով։ Րսկ որ ի ներքրս ի քաղաքն էին, որ աւուր ակն ունէին խռովութեանց և արեան հեղման և առման քաղաքին և այնպէս սրտաթափ եղեալ, մինչև ի միում գիշերի թողուլ զարտաքին պարիսպն։ Եւ ապա քաջալերեալ զմարդիկք քաղաքին առաջնորդք և քահանայք իւրեանց, յորդորելով պաղատանօք առ Տէր կարդային և զմեռանիլն խնդրէին՝ քան Թէ մատնիլ ի ձեռս անօրինաց և ծաղր և ծանակ լինել հեթանոսաց, անձամբ և ընտանեօք և խաչիւք վառելեօք, բազկատարած աղօթիւք զպաշտօնն բարձրացուցանէին զցայգն ի ցերեկ[Բ. Ե. Տպ. ցորեկ.] հասուցանելով[Տպ. հատուցանելով.]։ Ւսկ որ յամենայնի բարեգութն և ողորմածն Աստուած՝ ոչ կամեցաւ վասն մեղաց մերոց մատնել ի ձեռս թշնամեաց, այլ գթացեալ ի գինս արեան Որդւոյ սիրելւոյ՝ Տեառն մերոյ Յիսուսի Քրիստոսի, ոչ ետ հրաման զօրացն պատերազմաւ զքաղաքն, այլ արդ ի յաւուր ուրբաթու, որ էր օր չարչարանաց Փրկչին մերոյ, եղէ ազատութիւն քաղաքին Քեսնու, և այրեաց զվանքն Կարմիր զտուն աղօթից, զխրճիթս միանձանց և մանրեալ զնշանս տէրունական քարանց և փայտից, գերի վարեալ զերկաթեղէնս և ղպղնձեղէնս, ի զերկիր կործանեալ զսեղան սրբութեան հացի փշրեաց և զդուռն գեղեցկահիւս յօրինուածո յ և զայլն ընդ ինքն բարձեալ տանելով յաշխարհն իւրեանց ի տես հարճից և. ռամկաց իբրև զԲաբիլացին զայն։ Առ սա կատարեցալ, թէ «էքեալ թողցի դուստր Սիօնի իբրև զտաղաւար յայգւոջ կամ իբրև զհովանի մրգապահաց)։) և որպէս զտատրակ սգալից միայն մնացեալ ի զուգակցէ՝ կամ «րպէս զագռաւ զազրատեսակ նրստեալ ի վերայ կոթողոյ։ Եւ Մահմուտն գնաց փութանակի յաւուր ուր՜ բաթու, որպէս ասացաք, քազնի համբաւ եհ աս ի լսելիս նորա յաղագս թագաւորին Հոռոմոց, թէ դիմեալ գայ յօգնութիւն պաշարեալ քաղաքին Քեսնոյճ մերոյ իշխանին Պաղտունին կոչեցելոյ, մաղթելով առ ոտս նո՜րա, զի յաւուրսն յայնոսիկ մերձ էր թագաւորն Յունաց յԱնտիոք՝ աւարելով[Տպ. աւերելով.] զՏաճկաստան և բարձեալ էր զիշխանութիւն մերոյ իշխանին էեւոն կոչեցելոյ, և զքաղաքս և զբերդս ամուրս յինքն գրաւեալ և զնա առեալ տանէր յաշխարհն Յունաց յայնկոյս ծովուն ի սահմանս Ասիացւոց աշխարհին։ 